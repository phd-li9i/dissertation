Η παρούσα διατριβή διαθέτει ορισμένες βαλβίδες μελλοντικής έρευνας, οι οποίες
εντοπίζονται σε κάθε κεφάλαιό της.

Ως προς την αξιολόγηση αλγορίθμων χάραξης δισδιάστατων μονοπατιών, ελεγκτών
κίνησης, και των συνδυασμών τους (κεφάλαιο \ref{part:02:chapter:01}), η μέθοδος
αξιολόγησης που παρείχαμε είναι ολοκληρωμένη ως προς τη μεθοδολογία της και ως
προς την αξιολόγηση τρεχουσών υλοποιήσεων αλγορίθμων αυτόνομης πλοήγησης. Κατά
συνέπεια μελλοντικές οδοί έρευνας ορίζονται από την μελλοντική ανάδυση νέων
υλοποιήσεών τους στο \texttt{ROS}. Μία επιπρόσθετη και προφανής επέκταση της
παρούσας μεθοδολογίας αξιολόγησης αφορά σε αλγορίθμους χάραξης μονοπατιών και
ελεγκτών κίνησης που δύνανται να χρησιμοποιηθούν για την αυτόνομη πλοήγηση
οχημάτων στον τρισδιάστατο χώρο, ήτοι αυτόνομων ιπταμένων οχημάτων---Unmanned
Aerial Vehicles, UAV.

Ως προς την ελάττωση του σφάλματος εκτίμησης στάσης ενός φίλτρου σωματιδίων
(κεφάλαιο \ref{part:02:chapter:02}) εκτιμούμε πως οι κυριότερες συμβολές θα
προέλθουν μέσω περαιτέρω έρευνας επί της διαλογής σωματιδίων όσο αφορά στην
εξαγωγή της τελικής του εκτίμησης. Ως προς αυτήν διαβλέπουμε δύο οδούς. Η πρώτη
οδός αφορά στην συσταδοποίηση (clustering) του νέφους σωματιδίων, την εξαγωγή
στατιστικών από κάθε συστάδα, και την έρευνα της σχέσης τους ως προς το τελικό
σφάλμα εκτίμησης.  Η δεύτερη έχει ως στόχο την πλήρη ή μερική αντικατάσταση του
μεγέθους του βάρους ενός σωματιδίου ως μετρική με ενδεικτική ή προβλεπτική
ικανότητα του σφάλματος του.  Δεδομένου ότι η μετρική CAER (εξ.
\ref{eq:caer_normal}) αυξάνει για αυξανόμενα σφάλματα εκτίμησης προσανατολισμού
και θέσης ακόμα και για μη πανοραμικούς αισθητήρες (σχήμα
\ref{fig:03_02_01:caer}), στον μηχανισμό διαλογής σωματιδίων (ενότητα
\ref{subsection:02_02_03:01}) δύναται να αντικατασταθεί η βάση του
προτεινόμενου μηχανισμού---το βάρος του καθενός---από τη μετρική CAER, η οποία
καταγράφεται από την υπόθεση που κωδικοποιεί το καθένα. Κατ' αναλογία
ενδεχομένως η ίδια μετρική να δύναται να αντικαταστήσει συνολικά το μοντέλο
παρατήρησης ενός φίλτρου σωματιδίων:---το μοντέλο παρατήρησης υπολογίζει το
βάρος του κάθε σωματιδίου, και εφόσον αυτό δεν είναι αντιστρόφως ανάλογο του
σφάλματός του τότε έρευνα που στοχεύει στην αντικατάστασή του από κάποια άλλη
μετρική (πιθανώς διαφορετική της CAER όλως διόλου) θα ήταν επωφελής για την
συνολική σύγκλιση και επίδοση των φίλτρων σωματιδίων που βασίζονται σε
δισδιάστατες μετρήσεις αισθητήρα lidar για την παρατήρηση της στάσης ενός
ρομπότ.

\begin{figure}\centering
  \input{./figures/parts/03/chapters/02/sections/01/caer_pf.tex}
  \vspace{1cm}
  \caption{\small Κατόψεις (πρώτη σειρά) και πλάγιες όψεις
           (δεύτερη σειρά) της μετρικής CAER (εξ. \ref{eq:caer_normal}) από
           $10^5$ ζεύγη μίας σάρωσης σταθερής στάσης και εικονικών σαρώσεων που
           συνελήφθησαν από τυχαίες στάσεις, ανάλογα με την απόσταση $\|\Delta
           \bm{l}\|_2 = (\Delta x^2 + \Delta y^2)^{1/2}$, $\Delta x, \Delta y
           \in [-0.2, +0,2]$ m, και το σχετικού προσανατολισμό $\Delta \theta
           \in [-\pi/, +\pi/4]$ rad των στάσεων από όπου αυτές καταγράφηκαν,
           για αισθητήρες με εύρος $\lambda = 3\pi/2$ rad (αριστερή στήλη) και
           $\lambda = \pi$ rad (δεξιά). Οι εκτιμήσεις στάσεων που είναι πιο
           κοντά στην πραγματική στάση από άποψη (α) προσανατολισμού και (β)
           θέσης παρουσιάζουν χαμηλότερες τιμές CAER από εκείνες που απέχουν
           περισσότερο από αυτήν---: η μετρική CAER ικανοποιεί τα κριτήρια Κ1
           και Κ2 ακόμα και για μη πανοραμικούς
           αισθητήρες (ενότητα \ref{subsection:02_04_04:01})}
  \label{fig:03_02_01:caer}
\end{figure}

Ως προς την εκτίμηση της στάσης ενός επίγειου οχήματος βάσει καθολικής
αβεβαιότητος, η συμβολή της εισαγωγής της μετρικής CAER δύναται ενδεχομένως να
επιταχύνει σημαντικότατα το χρόνο εκτέλεσης τόσο της προτεινόμενης μεθόδου
(κεφάλαιο \ref{part:02:chapter:03}) όσο και μεθόδων που βασίζονται σε μη
πανοραμικούς αισθητήρες, όπως του σχετικού αλγορίθμου που περιγράφεται στην
ενότητα \ref{subsection:02_02_05:02}. Έστω ότι όπως και στις παραπάνω μεθόδους
ο χάρτης διασπείρεται με $|\mathcal{H}|$ υποθέσεις, και ότι από την κάθε μία
συλλαμβάνεται μία εικονική σάρωση. Τότε καταγράφοντας τις τιμές της μετρικής
CAER ανάμεσα στην πραγματική σάρωση και τις εικονικές σαρώσεις που προκύπτουν
από κάθε εκτίμηση είναι εφικτή η εξαγωγή μίας ιεραρχίας τιμών της μετρικής
CAER. Σε αυτό το στάδιο, αντί της πραγματοποίησης $|\mathcal{H}|$
ευθυγραμμίσεων, είναι ενδεχομένως το ίδιο αποτελεσματική η ευθυγράμμιση ενός
υποσυνόλου του συνόλου των εικονικών σαρώσεων:---αυτών για τις οποίες η τιμή
της μετρικής CAER είναι μεγαλύτερη από άλλες σαρώσεις, π.χ. εκείνων οι οποίες
καταγράφουν τις $10$ υψηλότερες τιμές CAER.  Ευθυγραμμίζοντας τις τελευταίες με
την πραγματική σάρωση, και υπολογίζοντας τις τιμές CAER που καταγράφονται από
τις τελικές εκτιμήσεις στάσης, είναι δυνατή η εκ νέου εξαγωγή μίας ιεραρχίας
εκτιμήσεων στάσης με βάση τη νέα τιμή CAER. Η τελική εκτίμηση στάσης του
υποτιθέμενου συστήματος είναι εκείνη με τη μέγιστη τιμή CAER ανάμεσα σε όλες
τις ευθυγραμμισμένες εκτιμήσεις. Καθώς ο υπολογισμός της τιμής της μετρικής
CAER γίνεται σε χρόνο υποπολλαπλάσιο της ίδιας της ευθυγράμμισης,\footnote{Για
τον υπολογισμό της τιμής CAER μίας εικονικής σάρωσης $N_s$ ακτίνων απαιτούνται
συνολικά $<4N_s$ στοιχειώδεις πράξεις: $N_s$ αφαιρέσεις, $N_s$ έλεγχοι
προσήμου, $< N_s$ αλλαγές προσήμου, και $N_s-1$ προσθέσεις. Ενδεικτικά, για
$N_s=360$ ο χρόνος υπολογισμού της τιμής της μετρικής CAER για μία εικονική
σάρωση είναι $T_{\text{CAER}} = 5$ μs.} με αυτόν τον τρόπο προσέγγισης του
προβλήματος είναι εφικτή και η μείωση του συνολικού χρόνου εκτίμησης, αλλά και
η ταυτόχρονη διασπορά μεγαλύτερου συνόλου αρχικών υποθέσεων $\mathcal{H}$. Η
τελευταία παρατήρηση αναμένεται να ωφελήσει σε μεγάλο βαθμό μεθόδους
ευθυγράμμισης των οποίων το αποτέλεσμα δυσχεραίνεται όσο αυξάνει η αρχική
απόσταση εκτίμησης (και συνεπώς είναι λιγότερο εύρωστες σε μερικές επικαλύψεις,
όπως η μέθοδος PLICP---σχήμα \ref{fig:02_03_04:outliers}).  Στο σχήμα
\ref{fig:03_02_01:global_loc} απεικονίζεται ένα περιβάλλον με σχετική
συμμετρία, δώδεκα διεσπαρμένες υποθέσεις, και η τιμή της μετρικής CAER που
συσχετίζεται με την κάθε μία. Σε προκαταρκτικές δοκιμές της εν λόγω
υπόθεσης-επέκτασης, η λογική της φαίνεται να στέκει: δοκιμάσαμε το προτεινόμενο
σύστημα στην αίθουσα υπολογιστών Βεργίνα του Τμήματος Ηλεκτρολόγων Μηχανικών
και Μηχανικών Υπολογιστών του Α.Π.Θ. για ένα ρομπότ με εύρος όρασης
$\lambda < 2\pi$ rad στα πλαίσια εκτέλεσης του έργου CULTUREID, με χρήση της
μεθόδου PLICP, για δέκα διαφορετικές στάσεις, με χρήση περίπου $11$ υποθέσεων
ανά τετραγωνικό μέτρο, και η απόκριση του συστήματος ήταν η σωστή για κάθε
στάση.

\begin{figure}\centering
  \vspace{-2.5cm}
  \input{./figures/parts/03/chapters/02/sections/01/app_global_localisation.tex}
  \vspace{-2.5cm}
  \caption{\small Αριστερά: ο χάρτης του περιβάλλοντος (με μαύρο περίγραμμα) μέσα
           στο οποίο τοποθετείται ένας αισθητήρας (μαύρο βέλος), και δώδεκα
           υποθέσεις στάσης για την πραγματική του στάση. Δεξιά: οι τιμές της
           μετρικής CAER που αντιστοιχούν στην κάθε υπόθεση. Η υπόθεση
           $\bm{p}_7$ έχει τη μικρότερη απόσταση σε σχέση με την πραγματική
           στάση, όμως λόγω της γεωμετρίας του περιβάλλοντος, της θέσης της
           πραγματικής στάσης του αισθητήρα, και της σχέσης τους με τη θέση της
           υπόθεσης $\bm{p}_7$, η τελευταία δεν εμφανίζει την ελάχιστη τιμή
           CAER. Ακόμα και έτσι, η δεύτερη πιο κοντινή υπόθεση, $\bm{p}_8$,
           εμφανίζει τη χαμηλότερη τιμή CAER. Εάν διασπείρονταν δεκαπλάσιες
           υποθέσεις και επιλεγόταν μόνο το ένα δέκατο αυτών για ευθυγράμμιση
           θα δημιουργείτο μία πιο ευδιάκριτη κατανομή κοντινών υποθέσεων, και
           ο ολικός χρόνος εκτέλεσης εκτίμησης της στάσης του αισθητήρα θα ήταν
           $120\cdot(T_V + T_{\text{CAER}}) + 12T_{\text{align}}  \simeq 9.7$
           sec. Αντιθέτως, το σύστημα του κεφαλαίου \ref{part:02:chapter:03}
           έχει χρόνο εκτέλεσης $120\cdot(T_V + T_{\text{align}}) \simeq 74.5$
           sec, όπου με $T_V$ σημαίνεται ο χρόνος υπολογισμού μίας εικονικής
           σάρωσης για $N_s=360$, με $T_{\text{CAER}}$ ο χρόνος υπολογισμού της
           τιμής της μετρικής CAER, και με $T_{\text{align}}$ ο χρόνος
           εκτέλεσης της ευθυγράμμισης μίας πραγματικής με μία εικονική σάρωση}
  \label{fig:03_02_01:global_loc}
\end{figure}

Γενικότερα ως προς τις μεθόδους ευθυγράμμισης πραγματικών με εικονικές
πανοραμικές δισδιάστατες σαρώσεις και τις μεθόδους ευθυγράμμισης καθαρά
πραγματικών πανοραμικών σαρώσεων (κεφάλαια \ref{part:02:chapter:04} και
\ref{part:02:chapter:05}), θα ήταν ενδιαφέρουσα η διερεύνηση της ισχύος του
δεύτερου σκέλους του Ισχυρισμού \ref{claim:02_03:01}, και πιο συγκεκριμένα εάν
πραγματικά η περιοδικότητα των σημάτων απόστασης (---ισοδύναμα η πανοραμικότητα
του εύρους όρασης του αισθητήρα) αποτελεί αναγκαία συνθήκη για την απόρριψη της
ανάγκης υπολογισμού αντιστοιχίσεων ή ίσως, με κατάλληλους μετασχηματισμούς,
μπορεί να μετατραπεί σε απλά ικανή συνθήκη. Εάν αυτό αποδειχθεί τότε θα είναι
εφικτή η ευθυγράμμιση \textit{μη} πανοραμικών σαρώσεων χωρίς τον υπολογισμό
αντιστοιχίσεων, και έτσι, ενδεχομένως, μέθοδοι που βασίζονται στο μη υπολογισμό
αντιστοιχίσεων να κληρονομήσουν τις αρετές και τις επιδόσεις των μεθόδων που
παρουσιάσθηκαν ως πρωτότυπες στην παρούσα διατριβή. Δευτερευόντως, δεδομένου
ότι υπάρχει μετρική που επιτρέπει την παρατήρηση της ιεραρχίας σφαλμάτων
εκτίμησης στάσης μέσω των σαρώσεων που συλλαμβάνονται από αυτές, θα ήταν
ενδεχομένως επωφελής η έρευνα επί μετρικών που εμφανίζουν τις ίδιες ιδιότητες
με την μετρική CAER, όμως οδηγούν σε περισσότερο ακριβή αποτελέσματα. Ο πίνακας
\ref{tbl:03_02_01:caer_alt} παραθέτει μία σειρά από υποψήφιες μετρικές, ενώ το
σχήμα \ref{fig:03_02_01:caer_alt} τις απεικονίζει. Τέλος, εκτιμούμε ότι οι
σχεδιασθείσες στα κεφάλαια \ref{part:02:chapter:04} και \ref{part:02:chapter:05}
μέθοδοι δύνανται να επεκταθούν και να προσαρμοσθούν για αισθητήρες lidar τριών
διαστάσεων---ειδικά το υποσύστημα εκτίμησης θέσης μπορεί να αφομοιωθεί
απευθείας σε τρεις διαστάσεις δεδομένου ότι οι αισθητήρες lidar τριών διαστάσεων
εκπέμπουν ακτίνες σε επίπεδα με διαδοχική κλίση ως προς το οριζόντιο επίπεδο,
και συνεπώς το υποσύστημα μπορεί να εκτελεστεί για το κάθε ένα ξεχωριστά,
παρέχοντας έτσι ταυτόχρονα πληροφορίες για την κάθετη κίνηση του αισθητήρα.

\begin{figure}\centering
  \input{./figures/parts/03/chapters/02/sections/01/caer_alt.tex}
  \vspace{1cm}
  \caption{\small Κατόψεις (αριστερή στήλη) και πλάγιες όψεις (μεσαία) των
           μετρικών του πίνακα \ref{tbl:03_02_01:caer_alt} κατασκευασμένες από
           $10^5$ ζεύγη μίας σάρωσης σταθερής στάσης και εικονικών σαρώσεων που
           συνελήφθησαν από τυχαίες στάσεις, ανάλογα με την απόσταση $\|\Delta
           \bm{l}\|_2 = (\Delta x^2 + \Delta y^2)^{1/2}$, $\Delta x, \Delta y
           \in [-0.2, +0,2]$ m, και το σχετικού προσανατολισμό $\Delta \theta
           \in [-\pi/, +\pi/4]$ rad των στάσεων από όπου αυτές καταγράφηκαν,
           για αισθητήρα με εύρος $\lambda = 2\pi$ rad}
  \label{fig:03_02_01:caer_alt}
\end{figure}

\begin{table}\centering
  \renewcommand{\arraystretch}{1.5}
  \begin{tabular}{r|l}                                                                                                         \toprule
  Σημαίνον Μετρικής & Μετρική                                                                                               \\ \midrule
  $\Delta_0$        & $\sum |\mathcal{S}_R-\mathcal{S}_V|$                                                                  \\
  $\Delta_1$        & $(\sum (\mathcal{S}_R-\mathcal{S}_V)^2)^{1/2}$                                                        \\
  $\Delta_2$        & $(\sum |\sqrt{\mathcal{S}_R}-\sqrt{\mathcal{S}_V}|^2)^{1/2}$                                          \\
  $\Delta_3$        & $\log\sum |\sqrt{\mathcal{S}_R}-\sqrt{\mathcal{S}_V}|^{1/2}$                                          \\
  $\Delta_4$        & $-2 + \dfrac{1}{N_s}\sum \dfrac{\mathcal{S}_R}{\mathcal{S}_V} + \dfrac{\mathcal{S}_V}{\mathcal{S}_R}$ \\ \bottomrule
  \end{tabular}
  \caption{\small Υποψήφιες προς διερεύνηση της συμβολής τους στην επίδοση
           μεθόδων ευθυγράμμισης σαρώσεων μετρικές. Το σχήμα
           \ref{fig:03_02_01:caer_alt} απεικονίζει τη μορφή της κάθε μίας για
           αρχικά σφάλματα εκτίμησης απόστασης
           $\|\Delta \bm{l}\|_2 = (\Delta x^2 + \Delta y^2)^{1/2}$,
           $\Delta x, \Delta y \in [-0.2, +0,2]$ m, και προσανατολισμού
           $\Delta \theta \in [-\pi/, +\pi/4]$ ανάμεσα στις στάσεις από τις
           οποίες συλλαμβάνονται πραγματικές ($\mathcal{S}_R$) και
           εικονικές σαρώσεις ($\mathcal{S}_V$)}
  \label{tbl:03_02_01:caer_alt}
\end{table}
