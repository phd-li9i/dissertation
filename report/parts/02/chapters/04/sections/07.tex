%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Συμπεράσματα κεφαλαίου}
\label{subsection:02_04_07:01}

Στο παρόν κεφάλαιο επιζητήσαμε την κατασκευή μεθόδων ευθυγράμμισης
πραγματικών με εικονικές σαρώσεις, των οποίων η δράση είναι προσθετική ως προς
μία κύρια μέθοδο παρακολούθησης της στάσης ενός ρομπότ του πεδίου εφαρμογής
\ref{scope}, με σκοπό τη μείωση του σφάλματος εκτίμησής της (στόχος
(\ref{objective:02_04}))---όπως ακριβώς στο κεφάλαιο
\ref{part:02:chapter:02}---αλλά χωρίς τον υπολογισμό αντιστοιχίσεων ανάμεσα στα
διανύσματα εισόδου. Προς αυτήν την κατεύθυνση σκεφθήκαμε ορθολογικά, μελετώντας
το πρόβλημα και λύσεις της ευρύτερης επιστημονικής βιβλιογραφίας, και
σχεδιάσαμε τη μέθοδο FSMSM, η οποία διακρίνεται σε τρεις εκδόσεις ανάλογα με
την υποκείμενη μέθοδο εκτίμησης του προσανατολισμού του ρομπότ. Αυτές
ονομάστηκαν \texttt{x1}, \texttt{uf}, και \texttt{fm}.

Με βάση τα πειραματικά αποτελέσματα που εκτίθενται στην ενότητα
\ref{subsection:02_04_05:02} δεδομένης της πειραματικής διάταξης της ενότητας
\ref{subsection:02_04_05:01}, τα χαρακτηριστικά, και τους περιορισμούς της
μεθόδου FSMSM (ενότητα \ref{section:02_04_06}), συνάγουμε τα εξής συμπεράσματα:

\begin{itemize}
  \item Ο στόχος (\ref{objective:02_04}), ο οποίος τέθηκε στην αρχή του παρόντος
        κεφαλαίου, ικανοποιείται για τη μέθοδο \texttt{x1} σε ποσοστό άνω του
        $97.5\%$ για $\sigma_R \in [0.01, 0.20]$ m και
        $\sigma_{\bm{M}} \in [0.0, 0.05]$ m, και για τις \texttt{uf} και
        \texttt{fm} σε ποσοστό άνω του $99.2\%$ (σχήμα \ref{fig:02_04_05:01})
  \item Τα ποσοστά των στάσεων των οποίων το σφάλμα εκτίμησης μειώθηκε ως
        αποτέλεσμα της εφαρμογής των μεθόδων \texttt{x1}, \texttt{uf}, και
        \texttt{fm} είναι εύρωστα ως προς τις διαταραχές που επιδρούν στις
        μετρήσεις εμπορικά διαθέσιμων πανοραμικών αισθητήρων, και διαφθορές του
        χάρτη---σε αντίθεση με τις εκδόσεις των μεθόδων ICP και NDT
  \item Οι τρεις σχεδιασθείσες μέθοδοι εκτελούνται σε πραγματικό χρόνο για
        αριθμό ακτίνων $N_s = 360$, αλλά η \texttt{x1} υπολείπεται σε χρόνο
        εκτέλεσης σε χαμηλά επίπεδα διαταραχών των μετρήσεων του φυσικού
        αισθητήρα lidar (σχήμα \ref{fig:02_04_05:03})
  \item Οι μέθοδοι NDT-PSO και TEASER δεν είναι ικανές να λύσουν το πρόβλημα
        της ευθυγράμμισης πραγματικών με εικονικές σαρώσεις σε πραγματικό χρόνο
        όταν τις διατίθενται τέσσερα υπολογιστικά νήματα (σχήμα
        \ref{fig:02_04_05:02})
  \item Τo μέσo σφάλμα εκτίμησης στάσης των \texttt{x1}, \texttt{uf}, και
        \texttt{fm} έχει για άνω όριο τo ελάχιστo μέσο σφάλμα της καλύτερης
        ανά διαμόρφωση μεθόδου της βιβλιογραφίας (σχήμα \ref{fig:02_04_05:05})
  \item Οι τρεις όψεις της μεθόδου FSMSM εμφανίζουν χαμηλότερα επίπεδα
        υπέρογκων σφαλμάτων στάσης σε σχέση με τις μεθόδους της βιβλιογραφίας
        (σχήματα \ref{fig:02_04_05:06} και \ref{fig:02_04_05:07})
  \item Οι μέθοδοι \texttt{uf} και \texttt{fm} είναι πρακτικά ισοδύναμες ως προς
        όλες τις μετρικές αξιολόγησης (ποσοστό επιτυχίας, σφάλματα εκτίμησης
        θέσης και προσανατολισμού, αριθμό επανεκκινήσεων, χρόνο εκτέλεσης)
  \item Το ποσοστό ικανοποίησης του στόχου (\ref{objective:02_04}) ως προς
        το τελικό σφάλμα προσανατολισμού των \texttt{uf} και \texttt{fm} είναι
        ανεξάρτητο από το αρχικό σφάλμα προσανατολισμού για ένα δεδομένο επίπεδο
        διαταραχών μετρήσεων και διαφθοράς χάρτη, της \texttt{x1} είναι
        αντιστρόφως ανάλογο, ενώ των ICP εκδόσεων ανάλογο πέραν ενός κατωφλίου
        (σχήμα \ref{fig:02_04_05:10})
  \item Το ποσοστό ικανοποίησης του στόχου (\ref{objective:02_04}) ως προς το
        τελικό σφάλμα θέσης των \texttt{uf} και \texttt{fm} είναι υψηλότερο
        από αυτό των μεθόδων της βιβλιογραφίας που εκτελούνται σε πραγματικό
        χρόνο ως προς τα αρχικά σφάλματα θέσης (σχήμα \ref{fig:02_04_05:11})
  \item Το ποσοστό ικανοποίησης του στόχου (\ref{objective:02_04}) ως προς
        το τελικό σφάλμα θέσης των \texttt{uf} και \texttt{fm} είναι αναλλοίωτο
        του αρχικού σφάλματος προσανατολισμού, σε αντίθεση με όλες τις μεθόδους
        της βιβλιογραφίας, των οποίων το ποσοστό φθίνει για αυξανόμενα σφάλματα
        αρχικού σφάλματος προσανατολισμού (σχήμα \ref{fig:02_04_05:12})
  \item Οι μέθοδοι \texttt{x1}, \texttt{fm}, και \texttt{fm} είναι περισσότερο
        εύρωστες από τις μεθόδους PLICP, NDT, FastGICP, FastVGICP, NDT-PSO, και
        TEASER όσο αυξάνει ο θόρυβος μέτρησης για ένα δεδομένο επίπεδο
        διαφθοράς του χάρτη (σχήματα \ref{fig:02_04_05:05}, και
        \ref{fig:02_04_05:06}-\ref{fig:02_04_05:09})
  \item Το τελικό σφάλμα εκτίμησης προσανατολισμού και θέσης των μεθόδων
        \texttt{uf} και \texttt{fm} μειώνεται όσο αυξάνει ο βαθμός
        δειγματοληψίας του χάρτη, αλλά ο ρυθμός με τον οποίο μειώνεται φθίνει
        όσο αυτός αυξάνει (σχήμα \ref{fig:02_04_06:01})
  \item Για συνθήκες αρχικών σφαλμάτων θέσης $e_{xy} \leq \sqrt{2}\cdot 0.20$ m
        η εκτίμηση στάσης της μεθόδου FSMSM εν γένει συγκλίνει, αλλά υπάρχουν
        συνθήκες αρχικών σφαλμάτων θέσης οι οποίες καθιστούν την εκτίμηση
        προσανατολισμού της μεθόδου FSMSM αποκλίνουσα (π.χ.  όταν $e_{xy} \gg
        \sqrt{2}\cdot 0.20$ m---σχήμα \ref{fig:02_04_06:03})
  \item Σε συνθήκες όπου η γεωμετρία του περιβάλλοντος του φυσικού αισθητήρα
        lidar είναι τέτοια ώστε οι μετρήσεις του αισθητήρα δεν φέρουν όλες
        χωρική πληροφορία, η συμπεριφορά της μεθόδου \texttt{x1} εξαρτάται
        σε μεγαλύτερο βαθμό από το ποσοστό των ακτίνων που φέρουν πληροφορία
        από ότι αυτή των \texttt{uf} και \texttt{fm}. Οι τελευταίες δείχνουν
        ότι λειτουργούν ονομαστικά έως ότου ο φυσικός αισθητήρας χάσει για
        πρώτη φορά και ταυτόχρονα χωρική πληροφορία που αφορά σε αντιδιαμετρικά
        σημεία του περιβάλλοντος (σχήμα \ref{fig:02_04_06:04})
  \item Δεδομένης της απόκλισης της λύσης της FSMSM στο παράδειγμα του σχήματος
        \ref{fig:02_04_06:03} παρατηρούμε πως η υπόθεση\footnote{``[\dots] η
        μεταφορά του προβλήματος ευθυγράμμισης πραγματικών με εικονικές
        μετρήσεις στο πεδίο της συχνότητας ίσως αποτελεί την αιτία της
        ευρωστίας της προτεινόμενης σε αυτό το κεφάλαιο μεθόδου (α) στην
        απόσταση στάσεων από τις οποίες συλλαμβάνονται οι προς ευθυγράμμιση
        σαρώσεις [\dots]"} που διαμορφώσαμε στην ενότητα
        \ref{subsection:02_03_05:02} είναι εσφαλμένη: η ευρωστία της PGL-FMIC
        όσο αφορά στα ``μεγάλα" αρχικά σφάλματα εκτίμησης οφείλεται στη
        δισδιάστατη φύση του μετασχηματισμού Fourier-Mellin της μεθόδου της
        προηγούμενης ενότητος, και όχι στη μεταφορά του προβλήματος στο πεδίο
        της συχνότητος
\end{itemize}


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Αιτίες περαιτέρω έρευνας}
\label{subsection:02_04_07:02}

Το πρόβλημα της ευθυγράμμισης πραγματικών με εικονικές σαρώσεις έχει ως
αντικείμενο την εκτίμηση της στάσης ενός αισθητήρα υπό τη συνθήκη ότι ο χάρτης
του περιβάλλοντος του χώρου είναι διαθέσιμος. Συνεπώς η ευθυγράμμιση
πραγματικών με εικονικές σαρώσεις είναι χρήσιμη στην επίλυση των προβλημάτων
της εύρεσης της στάσης ενός ρομπότ βάσει καθολικής (κεφ.
\ref{part:02:chapter:03}) και περιορισμένης αβεβαιότητος (κεφ.
\ref{part:02:chapter:02} και \ref{part:02:chapter:04})---και ακριβώς λόγω αυτής
της απαίτησης δεν είναι δυνατό να χρησιμοποιηθεί στα συμφραζόμενα του
γενικότερου, σημαντικότερου, και θεμελιώδους προβλήματος της ρομποτικής, δηλαδή
της κατασκευής χάρτη από ένα ρομπότ και της ταυτόχρονης εύρεσης της στάσης του
σε αυτόν. Σε αυτό το πρόβλημα, καθώς και στο βασικό πρόβλημα απλά της
παρατήρησης της τροχιάς μίας κινητής βάσης, η εύρεση-εκτίμηση της στάσης του
αισθητήρα lidar γίνεται μέσω δύο οδών: (α) βάσει οδομετρικών μετρήσεων μέσω
κωδικοποιητών, ή (β) βάσει ευθυγράμμισης σαρώσεων (ενότητα
\ref{subsec:01_01_02_5}).\footnote{Η πρώτη οδός είναι ευκολότερη αλλά
επιρρεπέστερη σε σφάλματα λόγω των απρόβλεπτων συνθηκών τριβής ανάμεσα στο
οδόστρωμα και τα άκρα του ρομπότ που έρχονται σε επαφή με αυτό για σκοπούς
κίνησης. Αυτή η ευμεταβλητότητα (με άλλα λόγια ο τυχαίος θόρυβος αγνώστου
μέγιστου μέτρου) της αντίληψης του ρομπότ για το περιβάλλον του έρχεται σε
αντιπαραβολή με την προβλεψιμότητα της θέσης των αντικειμένων ενός στατικού
περιβάλλοντος και το πεπερασμένο του μέτρου του θορύβου των αισθητήρων
απόστασης τύπου lidar. Αυτοί οι λόγοι παρείχαν ιστορικά το κίνητρο για την
αντικατάσταση της οδομετρίας μέσω του οριζόντιου επιπέδου με το αποτέλεσμα της
ευθυγράμμισης διαδοχικών σαρώσεων επί των μη οριζόντιων δομών του περιβάλλοντός
του.}

Δεδομένων (α) της συγγένειας (ενότητα \ref{subsec:01_01_02_6}) του προβλήματος
της ευθυγράμμισης πραγματικών με εικονικές σαρώσεις (Ορισμός \ref{def:smsm}) με
το πρόβλημα της ευθυγράμμισης καθαρά πραγματικών σαρώσεων (Ορισμός
\ref{def:sm}), (β) της απουσίας από τη βιβλιογραφία οποιασδήποτε μεθόδου
ευθυγράμμισης πραγματικών σαρώσεων που δεν υπολογίζει αντιστοιχίσεις και που να
έχει επίδοση τουλάχιστον ισοδύναμη με τις μεθόδους της βιβλιογραφίας, και (γ)
των ενθαρρυντικών αποτελεσμάτων επίδοσης των μεθόδων που παρουσιάσθηκαν στο
παρόν κεφαλαίο: μία σημαντική κατεύθυνση περαιτέρω έρευνας είναι η προσπάθεια
εύρεσης κατάλληλων μετασχηματισμών (μεθόδων και των εισόδων τους) που να
καθιστούν δυνατή την επίλυση του προβλήματος της ευθυγράμμισης σαρώσεων μέσω
της επίλυσης του προβλήματος της ευθυγράμμισης πραγματικών με εικονικές
σαρώσεις.
