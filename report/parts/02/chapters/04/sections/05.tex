Στην παρούσα ενότητα δοκιμάζεται εκ νέου η Υπόθεση \ref{hypothesis:02_03:01},
αυτή τη φορά στα συμφραζόμενα της εύρεσης της στάσης του ρομπότ υπό
περιορισμένη αβεβαιότητα, και πιο συγκεκριμένα με στόχο την επίλυση του
Προβλήματος \ref{prob:02_04}, δεδομένων των παραδοχών και περιορισμών του.
Προς αυτόν τον στόχο δοκιμάζεται η επίδοση της μεθόδου FSMSM στο έργο της
ευθυγράμμισης πραγματικών με εικονικές σαρώσεις. Ταυτόχρονα η επίδοσή της
δοκιμάζεται έναντι αυτής των πιο διαδεδομένων αλγορίθμων ευθυγράμμισης σαρώσεων
της βιβλιογραφίας, οι οποίοι δύνανται να χρησιμοποιηθούν για την επίλυση του
ίδιου προβλήματος. Σημειώνουμε ότι στο σύνολό τους οι τελευταίες λειτουργούν
υπολογίζοντας αντιστοιχίσεις ανάμεσα στις ακτίνες των σαρώσεων εισόδου, ενώ η
FSMSM δεν υπολογίζει σε κανένα στάδιο της επεξεργασίας της αντιστοιχίσεις.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Πειραματική διάταξη}
\label{subsection:02_04_05:01}

Η πειραματική διαδικασία διεξάγεται με τη χρήση πέντε καθιερωμένων και
διαθέσιμων συνόλων δεδομένων αναφοράς που παραχωρούνται από το Τμήμα Επιστήμης
της Πληροφορικής του πανεπιστημίου του Freiburg.\footnote{Τα σύνολα δεδομένων
είναι διαθέσιμα στη διεύθυνση
\url{http://ais.informatik.uni-freiburg.de/slamevaluation/datasets.php}} Κάθε
σύνολο δεδομένων αποτελείται από μία συλλογή δισδιάστατων μετρήσεων
αποστάσεων από έναν αισθητήρα αποστάσεων lidar και τη στάση
$\bm{r}(x,y,\theta)$ από την οποία πραγματοποιήθηκε η κάθε μία. Οι μετρήσεις
του κάθε συνόλου δεδομένων παρήχθησαν από αισθητήρες διαφορετικού μέγιστου
εύρους και αριθμού ακτίνων. Η ονομασία και το μέγεθος κάθε συνόλου δεδομένων
που χρησιμοποιείται για την πειραματική διαδικασία παρουσιάζεται στον πίνακα
\ref{tbl:02:04_05:dataset_sizes}.

\begin{table}\centering
  \begin{tabular}{lc}
  Σύνολο δεδομένων      & Πληθικότητα  \\  \toprule
  \texttt{aces}         & $7373$       \\
  \texttt{fr079}        & $4933$       \\
  \texttt{intel}        & $13630$      \\
  \texttt{mit\_csail}   & $1987$       \\
  \texttt{mit\_killian} & $17479$      \\  \bottomrule
  \end{tabular}
\caption{\small Η ονομασία και το μέγεθος κάθε συνόλου δεδομένων που
         χρησιμοποιήθηκε για την αξιολόγηση των επιδόσεων αλγορίθμων της
         βιβλιογραφίας και της παρούσας διατριβής στην επίλυση του προβλήματος
         της ευθυγράμμισης πραγματικών με εικονικές σαρώσεις χάρτη
         \ref{prob:02_04}}
  \label{tbl:02:04_05:dataset_sizes}
\end{table}

Η πειραματική διάταξη είναι η ακόλουθη. Οι ακτίνες κάθε δείγματος του συνόλου
δεδομένων $D_k^d$, $k \in \{0,1,\dots,4\}$, $d \in \{0,1,\dots,|D_k|\}$ πρώτα
προβάλλονται στο επίπεδο $x-y$ γύρω από τη στάση $\bm{r}_k^d$. Οι σαρώσεις των
συνόλων δεδομένων δεν είναι πανοραμικές, επομένως ο υπόλοιπος γωνιακός χώρος
συμπληρώνεται με ένα ημικυκλικό τόξο που ενώνει τις δύο ακραίες ακτίνες της
κάθε σάρωσης. Η ακτίνα του ημικυκλίου ορίζεται ως η ελάχιστη των δύο ακραίων
ακτίνων του $D_k^d$. Διαφορετικοί τρόποι για το κλείσιμο του περιβάλλοντος
(π.χ.  μέσω καθρεφτισμού των μετρήσεων κατά $x$ ή $y$, ή ένωσης των δύο ακραίων
ακτίνων μέσω ευθύγραμμου τμήματος) έχουν βρεθεί ισοδύναμοι όσον αφορά στην
επίδοση των υπό δοκιμής μεθόδων. Το σύνολο σημείων που προκύπτει θεωρείται ως ο
περιβάλλον χώρος $\bm{W}_k^d$ του αισθητήρα αποστάσεων (π.χ.  το περιβάλλον του
σχήματος \ref{fig:02_02:the_problem}). Τότε ο χάρτης $\bm{M}_k^d$ του
περιβάλλοντος $\bm{W}_k^d$ τίθεται ως $\bm{M}_k^d \equiv \bm{W}_k^d$.
Προκειμένου να προκληθούν παραμορφώσεις στο χάρτη κάθε συντεταγμένη όλων των
σημείων του $\bm{M}_k^d$ διαταράσσεται από σφάλματα που εξάγονται από την
κανονική κατανομή $\mathcal{N}_{\bm{M}} \sim (0, \sigma_{\bm{M}}^2)$.  Η
πραγματική στάση του αισθητήρα $\bm{p}_k^d$ παράγεται τυχαία εντός του
πολυγώνου που σχηματίζεται από το σύνολο σημείων $\bm{W}_k^d$.  Η σάρωση που
θεωρείται στο εξής και αναφέρεται ως πραγματική, $\mathcal{S}_{R,k}^d$, η οποία
θεωρείται ότι αναφέρεται από τον φυσικό αισθητήρα, υπολογίζεται μέσω δεσμοβολής
$N_s$ ακτίνων από τη στάση $\bm{p}_k^d$ προς τις ακμές του πολυγώνου που
σχηματίζεται από τα σημεία του συνόλου $\bm{W}_k^d$, σε ένα γωνιακό πεδίο
όρασης $\lambda = 2\pi$. Η αρχική εκτίμηση της στάσης του αισθητήρα
$\hat{\bm{p}}_k^d$ λαμβάνεται μέσω διαταραχής των συνιστωσών της πραγματικής
στάσης $\bm{p}^d_k$ με ποσότητες που εξάγονται από ομοιόμορφα κατανεμημένες
κατανομές σφαλμάτων $U_{xy}(-\overline{\delta}_{xy}, \overline{\delta}_{xy})$,
$U_{\theta}(-\overline{\delta}_{\theta}, \overline{\delta}_{\theta})$:
$\overline{\delta}_{xy}$, $\overline{\delta}_\theta$ $\in \mathbb{R}_{\geq 0}$.

Προκειμένου να ελεγχθεί η επίδοση των αλγορίθμων σε πραγματικές συνθήκες
δοκιμάζονται πέντε επίπεδα θορύβου με επίδραση στις μετρήσεις της πραγματικής
σάρωσης $\mathcal{S}_{R,k}^d$: κάθε μέτρηση διαταράσσεται από θόρυβο
$\mathcal{N}_{R} \sim (0, \sigma_{R}^2)$: $\sigma_R \in \{0.01, 0.03, 0.05,
0.10, 0.20\}$ m. Οι τιμές των τυπικών αποκλίσεων υπολογίστηκαν από εμπορικά
διαθέσιμους πανοραμικούς αισθητήρες lidar, προσδιορίζοντας το μέγεθος της
μέγιστης αναφερόμενης τιμής των σφαλμάτων απόστασης τους και διαιρώντας το με
τον συντελεστή τρία. Το σκεπτικό είναι ότι $99.73\%$ των σφαλμάτων εντοπίζονται
εντός $3\sigma$ γύρω από την πραγματική απόσταση μεταξύ μιας ακτίνας και ενός
εμποδίου, υποθέτοντας ότι τα σφάλματα κατανέμονται κανονικά. Η ελάχιστη τιμή
$\sigma_R = 0.01$ m αναφέρεται για ακριβείς πανοραμικούς αισθητήρες μεγάλου
κόστους VELODYNE \cite{velodyne_datasheet}, και οι υπόλοιπες για πανοραμικούς
αισθητήρες με ελκυστική τιμή, αλλά αυξημένα επίπεδα διαταραχών, π.χ. RPLIDAR
A2M8, YDLIDAR G4, G6, TG30 και X4 \cite{a2m8_datasheet,ydlidar}. Επιπλέον,
δοκιμάζονται δύο επίπεδα διαφθοράς χάρτη: $\sigma_{\bm{M}} \in \{0.0, 0.05\}$
m.  Οι μέγιστες κατά θέση και προσανατολισμό μετατοπίσεις
$\overline{\delta}_{xy}$ και $\overline{\delta}_{\theta}$ ορίζονται σε
$\overline{\delta}_{xy} = 0.20$ m και $\overline{\delta}_\theta = \pi / 4$ rad.
Η τιμή της μεταβλητής $\overline{\delta}_{xy}$ επιλέχθηκε ως τέτοια από
αναφορές σφαλμάτων θέσης σε πραγματικές συνθήκες \cite{Peng2018a}. Η τιμή της
μεταβλητής $\overline{\delta}_\theta$ επιλέχθηκε ως τέτοια προκειμένου να
συμπεριληφθούν σφάλματα προσανατολισμού στο στάδιο αρχικοποίησης της
παρακολούθησης στάσης, και σφάλματα που προκαλούνται λόγω αποκλινουσών
ενδείξεων οδομετρίας. Το μέγεθος της πραγματικής σάρωσης εισόδου ορίστηκε σε
$N_s=360$ ακτίνες.

Διακρίνουμε τον FSMSM σε τρεις υλοποιήσεις, ανάλογα με τη μέθοδο που
χρησιμοποιείται για την εκτίμηση του προσανατολισμού της στάσης του φυσικού
αισθητήρα. Σε ό,τι ακολουθεί σημειώνουμε τον FSMSM με τη χρήση της μεθόδου (α)
Πρώτων Αρχών ως \texttt{x1}, (β) Προκρούστη ως \texttt{uf}, και (γ)
Fourier-Mellin μίας διάστασης ως \texttt{fm}. Ο ελάχιστος και ο μέγιστος ρυθμός
υπερδειγματοληψίας του χάρτη για τις μεθόδους \texttt{fm} και \texttt{uf}
ορίστηκαν σε $(\mu_{\min},\mu_{\max}) \equiv (2^{\nu_{\min}},2^{\nu_{\max}})
\equiv (2^2,2^5)$, ενώ για τη μέθοδο \texttt{x1}: $(\mu_{\min},\mu_{\max})
\equiv (2^{\nu_{\min}},2^{\nu_{\max}}) \equiv (2^2,2^4)$. Για τις δύο πρώτες ο
αριθμός των επαναλήψεων της συνιστώσας εκτίμησης θέσης ορίστηκε σε $I_T=\nu$,
ενώ για την τελευταία σε $I_T = 2$.  Το κριτήριο σύγκλισης για όλες τις
μεθόδους εφαρμόσθηκε μόνο ως προς την διαφορά εκτίμησης του προσανατολισμού:
$\varepsilon_{\delta p} = 10^{-5}$.  Η συνθήκη τερματισμού ορίστηκε σε
CAER$(\mathcal{S}_R, \texttt{scan\_map}(\bm{M}, \hat{\bm{p}}^\prime)) \leq
\overline{c} = (\hat{\sigma}_R + \hat{\sigma}_V)^{1/2}$, όπου $\hat{\sigma}_R$
και $\hat{\sigma}_V$ είναι εκτιμήσεις της τυπικής απόκλισης του θορύβου που
επιδρά στις ακτίνες των πραγματικών μετρήσεων $\mathcal{S}_R$ και εικονικών
σαρώσεων $\mathcal{S}_V$ αντίστοιχα. Για λόγους περιορισμού του χρόνου
εκτέλεσης του FSMSM τέθηκε άνω όριο στον αριθμό επανεκκινήσεων, με τιμή
$R_{\max} = 100$ επανεκκινήσεις.

Για σκοπούς σύγκρισης με τις μεθόδους ευθυγράμμισης σαρώσεων που μπορούν να
χρησιμοποιηθούν στην ευθυγράμμιση πραγματικών με εικονικές σαρώσεις η
πειραματική διαδικασία διενεργείται έναντι των μεθόδων ευθυγράμμισης
Μετασχηματισμού Κανονικών Κατανομών (Normal Distributions Transform---NDT)
\cite{Bibera,ndt_code}, FastGICP \cite{Segal2009a,fgicp_code}, και PLICP
\cite{Censi2008a,plicp_code}. Οι NDT, FastGICP και PLICP ανήκουν στις
\textit{καθιερωμένες} μεθόδους ευθυγράμμισης σαρώσεων
\cite{Koide2021a,Xu2018b,Sobreira2019b,Pishehvari2019b,Qingshan2019c,Pham2021b}.
Επιπλέον, για λόγους σύγκρισης έναντι σύγχρονων αλγορίθμων, οι πειραματική
διαδικασία επεκτείνεται στους αλγορίθμους FastVGICP
\cite{Koide2021a,fgicp_code}, NDT-PSO \cite{Bouraine2021,ndt_pso_code}, και
TEASER \cite{Yang2021,teaser_code}.

Για κάθε πείραμα οι μέθοδοι PLICP, NDT, FastGICP, FastVGICP, \texttt{x1},
\texttt{uf}, και \texttt{fm} εκτελέσθηκαν για $E = 10$ φορές για όλα τα
δείγματα των $D_k \in D \equiv \{$\texttt{aces}, \texttt{fr079},
\texttt{intel}, \texttt{mit\_csail}, \texttt{mit\_killian}$\}$, $k \in
\{0,1,\dots,4\}$.  Επομένως κάθε μέθοδος δοκιμάστηκε συνολικά $N_{tot} = 10
\times 2 \times 5 \times \sum |D_k|\approx 4.5$$\cdot10$$\texttt{e}$$+$$6$
φορές. Λόγω της παρατήρησης \ref{rem:iterative} κάθε ένας από αυτούς του
αλγορίθμους επανέλαβε τη διαδικασία ευθυγράμμισης με βάση την ανανεωμένη
εκτίμηση στάσης του προηγούμενου βήματος για $I = 10$ φορές καθώς (α) η
εσωτερική μετρική ευθυγράμμισης του καθενός, η οποία βασίζεται στην απόσταση
ανάμεσα σε αντιστοιχισμένες ακτίνες, βρέθηκε ότι δεν αποτελεί φθίνουσα
συνάρτηση ως προς το σφάλμα εκτίμησης (ώστε η μετρική να τεθεί ως αξιόπιστο
κριτήριο τερματισμού) και (β) βρέθηκε ότι για $I > 10$ δεν επιφέρεται περαιτέρω
μείωση του σφάλματος εκτίμησης σε σχέση με την κατάσταση όπου $I=10$.  Ως προς
τους NDT-PSO και TEASER, οι χρόνοι εκτέλεσής τους μετρήθηκαν στην τάξη των
δευτερολέπτων ανά στάση εισόδου---περίπου μια τάξη μεγέθους μεγαλύτερη από το
χρόνο εκτέλεσης του FSMSM: η πειραματική διαδικασία επί των NDT-PSO και TEASER
εκτελέστηκε $E=1$ φορά για κάθε δείγμα του $D$, για $I=10$ και $I=1$ αντίστοιχα.

Για κάθε τελική εκτίμηση στάσης $\hat{\bm{p}}_{k,e}^{d\prime}$ που εξάγεται από
κάθε αλγόριθμο, $d = 1,2,\dots,|D_k|$, $k \in \{0,1,\dots,4\}$, $e=1,2,\dots,E$,
καταγράφεται η απόκλισή της από την πραγματική στάση $\bm{p}_k^d$ με τη μορφή
του ολικού μέτρου σφάλματος στάσης. Το κριτήριο στο οποίο στηρίζεται η
αξιολόγηση όλων των δοκιμών είναι το μέτρο του τελικού συνολικού σφάλματος
στάσης---εξ. (\ref{eq:pose_error_def}), για $\bm{p} \leftarrow \bm{p}^d_k$ και
$\hat{\bm{p}} \leftarrow \hat{\bm{p}}^{d\prime}_{k,e}$ όπου $\hat{\bm{p}}$
είναι η αρχική εκτίμηση στάσης, και $\hat{\bm{p}}^\prime$ είναι η έξοδος κάθε
υπό δοκιμή αλγορίθμου. Η μονάδα μέτρησης του είναι
$(\text{m}^2+\text{rad}^2)^{1/2}$ και, όπου παραλείπεται στα σχήματα, αυτό έχει
γίνει για λόγους οικονομίας χώρου και αναγνωσιμότητας.

Τα πειράματα επί των FSMSM, FastGICP, FastVGICP, PLICP, και NDT
πραγματοποιήθηκαν σε ένα μόνο νήμα, σε υπολογιστή με συχνότητα CPU $4.0$ GHz.
Οι NDT-PSO και TEASER είναι παράλληλες υλοποιήσεις: τα πειράματά τους
διεξήχθησαν σε τέσσερα νήματα, σε υπολογιστή με συχνότητα CPU $2.2$ GHz.



%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Αποτελέσματα}
\label{subsection:02_04_05:02}

Το σχήμα \ref{fig:02_04_05:01} απεικονίζει το ποσοστό των εκτιμήσεων στάσης
εισόδου για τις οποίες επετεύχθη ο στόχος (\ref{objective:02_04}) ανά υπό
εξέταση αλγόριθμο, επίπεδο διαταραχών των μετρήσεων του φυσικού αισθητήρα, και
διαφθοράς του χάρτη---ήτοι το κλάσμα του αριθμού των εκτιμήσεων στάσης των
οποίων το σφάλμα μειώθηκε έπειτα από την εφαρμογή της κάθε μεθόδου προς τον
ολικό αριθμό τροφοδοτηθέντων εκτιμήσεων στάσης. Στα αριστερά διαγράμματα των
σχημάτων \ref{fig:02_04_05:01_circles_sm0} και
\ref{fig:02_04_05:01_circles_sm5} απεικονίζεται η συνολική μείωση του σφάλματος
εκτίμησης στάσης, ο συνολικός αριθμός εισόδων για τις οποίες το σφάλμα
εκτίμησης μειώθηκε ως συνέπεια της εφαρμογής κάθε μεθόδου, και η μέση μείωση
του σφάλματος ανά είσοδο για την οποία το σφάλμα εκτίμησης μειώθηκε. Στα δεξιά
διαγράμματα απεικονίζεται η συνολική αύξηση του σφάλματος εκτίμησης στάσης, ο
συνολικός αριθμός εισόδων για τις οποίες το σφάλμα εκτίμησης αυξήθηκε ως
συνέπεια της εφαρμογής κάθε μεθόδου, και η μέση αύξηση του σφάλματος ανά είσοδο
για την οποία το σφάλμα εκτίμησης αυξήθηκε.


\begin{figure}\vspace{1.5cm}\hspace{0.6cm}%
  \input{./figures/parts/02/chapters/04/sections/05/pose_improvement_percent.tex}
  \vspace{0.75cm}
  \caption{\small Τα ποσοστά επίτευξης του στόχου (\ref{objective:02_04}) ανά
           αλγόριθμο υπό δοκιμή, τυπική απόκλιση διαταραχών που επιδρούν στις
           πραγματικές μετρήσεις $\sigma_R$, και τυπική απόκλιση διαταραχών των
           συντεταγμένων του χάρτη $\sigma_{\bm{M}}$. Το διάγραμμα αυτό
           απαντάει στην ερώτηση: ``Από τον συνολικό αριθμό εκτιμήσεων στάσης
           που εισήχθησαν σε κάθε μέθοδο, ποιό είναι το ποσοστό των εκτιμήσεων
           των οποίων το σφάλμα μειώθηκε ως αποτέλεσμα της εφαρμογής της κάθε
           μίας;". Κάθε ράβδος αντιστοιχεί σε $\approx
           4.5$$\cdot$$10\texttt{e}$$+$$5$ πειράματα ευθυγράμμισης, για όλες
           τις μεθόδους εκτός των NDT-PSO και TEASER, οι οποίες δοκιμάσθηκαν
           στο ένα δέκατο αυτής της τιμής λόγω του υπέρογκου χρόνου εκτέλεσής
           τους.  Σ.τ.Σ.: Αυτό το διάγραμμα είναι το σημαντικότερο του
           κεφαλαίου και ίσως το σημαντικότερο της διατριβής: οι σχεδιασθέντες
           σε αυτήν μέθοδοι \textit{διατηρούν την ευρωστία του αριθμού
           εκτιμήσεων στάσης των οποίων το σφάλμα ελάττωσαν κατά μήκος των
           διαταραχών που επιδρούν στις μετρήσεις του φυσικού αισθητήρα
           δεδομένου ενός επιπέδου διαφθοράς χαρτη \underline{και} εκτελούνται
           σε πραγματικό χρόνο}, σε αντίθεση με όλους τους υπό δοκιμή
           αλγορίθμους της βιβλιογραφίας}
  \label{fig:02_04_05:01}
\end{figure}

\begin{figure}\vspace{3cm}%
  \input{./figures/parts/02/chapters/04/sections/05/pose_improvement_circles_sm0.tex}
  \vspace{1cm}
  \caption{\small Η συνολική μείωση (αριστερά, στον κάθετο άξονα) και αύξηση
           (δεξιά) του σφάλματος εκτίμησης στάσης συναρτήσει του αριθμού των
           δειγμάτων των οποίων το μέτρο σφάλματος εκτίμησης στάσης μειώθηκε
           (αριστερά, στον οριζόντιο άξονα) και αυξήθηκε (δεξιά), για
           $\sigma_{\bm{M}} = 0.0$ m. Η ακτίνα των κύκλων είναι ανάλογη της
           μέσης μείωσης (αύξησης) ανά στάση για την οποία το σφάλμα μειώθηκε
           (αυξήθηκε) ως αποτέλεσμα της εφαρμογής κάθε μεθόδου. Στο αριστερό
           διάγραμμα τιμές σε υψηλότερα επίπεδα είναι καλύτερες από τιμές σε
           χαμηλότερα, ενώ στο δεξιό ισχύει το αντίθετο. Αυτό το
           διάγραμμα απαντάει στις εξής ερωτήσεις: (α) ``Όταν ο χάρτης
           αντιστοιχεί τέλεια στο περιβάλλον, από τον συνολικό αριθμό
           εκτιμήσεων στάσης που εισήχθησαν σε κάθε μέθοδο, πόσων το σφάλμα
           κατάφερε η κάθε μέθοδος να μειώσει, και σε πόσες απέτυχε;", (β)
           ``Από τον συνολικό αριθμό εκτιμήσεων στάσης που εισήχθησαν σε κάθε
           μέθοδο, πόσο είναι το συνολικό σφάλμα που κατάφερε να μειώσει η
           καθεμία;", (γ) ``Από τον συνολικό αριθμό εκτιμήσεων στάσης που
           εισήχθησαν σε κάθε μέθοδο, πόσο είναι το συνολικό σφάλμα που επέφερε
           η καθεμία όταν δεν κατάφερε να μειώσει το σφάλμα της αρχικής
           εκτίμησης;", και (δ) ``Ποιό είναι το μέσο σφάλμα κατά το οποίο
           μειώθηκε (αυξήθηκε) μία αρχική εκτίμηση για αυτές των οποίων το
           σφάλμα μειώθηκε (αυξήθηκε);"}
  \label{fig:02_04_05:01_circles_sm0}
\end{figure}

\begin{figure}\vspace{3cm}%
  \input{./figures/parts/02/chapters/04/sections/05/pose_improvement_circles_sm5.tex}
  \vspace{1cm}
  \caption{\small Η συνολική μείωση (αριστερά, στον κάθετο άξονα) και αύξηση
           (δεξιά) του σφάλματος εκτίμησης στάσης συναρτήσει του αριθμού των
           δειγμάτων των οποίων το μέτρο σφάλματος εκτίμησης στάσης μειώθηκε
           (αριστερά, στον οριζόντιο άξονα) και αυξήθηκε (δεξιά), για
           $\sigma_{\bm{M}} = 0.05$ m. Η ακτίνα των κύκλων είναι ανάλογη της
           μέσης μείωσης (αύξησης) ανά στάση για την οποία το σφάλμα μειώθηκε
           (αυξήθηκε) ως αποτέλεσμα της εφαρμογής κάθε μεθόδου. Στο αριστερό
           διάγραμμα τιμές σε υψηλότερα επίπεδα είναι καλύτερες από τιμές σε
           χαμηλότερα, ενώ στο δεξιό ισχύει το αντίθετο. Αυτό το
           διάγραμμα απαντάει στις εξής ερωτήσεις: (α) ``Όταν ο χάρτης δεν
           αντιστοιχεί τέλεια στο περιβάλλον, από τον συνολικό αριθμό
           εκτιμήσεων στάσης που εισήχθησαν σε κάθε μέθοδο, πόσων το σφάλμα
           κατάφερε η κάθε μέθοδος να μειώσει, και σε πόσες απέτυχε;", (β)
           ``Από τον συνολικό αριθμό εκτιμήσεων στάσης που εισήχθησαν σε κάθε
           μέθοδο, πόσο είναι το συνολικό σφάλμα που κατάφερε να μειώσει η
           καθεμία;", (γ) ``Από τον συνολικό αριθμό εκτιμήσεων στάσης που
           εισήχθησαν σε κάθε μέθοδο, πόσο είναι το συνολικό σφάλμα που επέφερε
           η καθεμία όταν δεν κατάφερε να μειώσει το σφάλμα της αρχικής
           εκτίμησης;", και (δ) ``Ποιό είναι το μέσο σφάλμα κατά το οποίο
           μειώθηκε (αυξήθηκε) μία αρχική εκτίμηση για αυτές των οποίων το
           σφάλμα μειώθηκε (αυξήθηκε);"}
  \label{fig:02_04_05:01_circles_sm5}
\end{figure}

Στο σχήμα \ref{fig:02_04_05:02} απεικονίζονται οι κατανομές των καθαρών χρόνων
εκτέλεσης του κάθε αλγορίθμου, δηλαδή ο ολικός χρόνος εκτέλεσης των άνευ του
χρόνου εκτέλεσης υπολογισμού εικονικών σαρώσεων. Στην άνω σειρά του σχήματος
\ref{fig:02_04_05:03} απεικονίζεται η κατανομή του αριθμού των εικονικών
σαρώσεων που συνέλαβαν οι τρεις όψεις του FSMSM, και στη μεσαία ο ολικός χρόνος
εκτέλεσής τους για τη διαμόρφωση που περιγράφηκε στην ενότητα
\ref{subsection:02_04_05:01}. Στην τελευταία σειρά απεικονίζονται οι χρόνοι
εκτέλεσης των τριών μεθόδων για την ίδια διαμόρφωση, εάν όμως η αναπαράσταση του
χάρτη γινόταν μέσω χάρτη πλέγματος. Η διαφορά ανάμεσα στους δύο χρόνους
εκτέλεσης έγκειται στο γεγονός ότι ο υπολογισμός εικονικών σαρώσεων σε χάρτες
πλέγματος γίνεται σε πολύ μικρότερο χρόνο ($\approx 30\%$) σε σχέση με την
υλοποίηση που ακολουθήσαμε \cite{Walsh2018}. Με βάση τα στοιχεία του σχήματος
\ref{fig:02_04_05:04}, ο λόγος για τις αυξημένες τιμές χρόνου εκτέλεσης της
μεθόδου \texttt{x1} σε σχέση με αυτές των \texttt{uf} και \texttt{fm} οφείλεται
στον αυξημένο αριθμό επανεκκινήσεων της πρώτης. Στο τελευταίο διάγραμμα
απεικονίζεται ο αριθμός επανεκκινήσεων των τριών όψεων της μεθόδου FSMSM
συναρτήσει των αρχικών μετατοπίσεων κατά προσανατολισμό και απόσταση από
την πραγματική στάση του αισθητήρα, ανά επίπεδο διαταραχών των μετρήσεών του
και επίπεδο διαφθοράς του χάρτη.


\begin{figure}
  \input{./figures/parts/02/chapters/04/sections/05/boxplots_execution_times.tex}
  \vspace{1cm}
  \caption{\small Οι κατανομές των χρόνων εκτέλεσης όλων των αλγορίθμων χωρίς να
           συνυπολογίζεται ο χρόνος υπολογισμού σαρώσεων χάρτη. Για τους
           \texttt{x1}, \texttt{uf}, και \texttt{fm}, ο ολικός χρόνος εκτέλεσης
           με βάση τη διαμόρφωση της ενότητας \ref{subsection:02_04_05:01}
           απεικονίζεται στο σχήμα \ref{fig:02_04_05:03}. Παρατηρήστε πως η
           εκτέλεση των μεθόδων NDT-PSO και TEASER σε τέσσερα επεξεργαστικά
           νήματα έχει ως αποτέλεσμα χρόνους εκτέλεσης άνω του ενός
           δευτερολέπτου, δηλαδή η εκτέλεσή τους γίνεται σε μη πραγματικό
           χρόνο}
  \label{fig:02_04_05:02}
\end{figure}

\begin{figure}
  \input{./figures/parts/02/chapters/04/sections/05/boxplots_iterations.tex}
  \vspace{1cm}
  \caption{\small Οι κατανομές του αριθμού των συλληφθέντων σαρώσεων χάρτη (άνω
           σειρά), των ολικών χρόνων εκτέλεσης με βάση τη διαμόρφωση της
           ενότητας \ref{subsection:02_04_05:01} (μεσαία), και του ανηγμένου
           χρόνου εκτέλεσης εάν ο χάρτης του κάθε περιβάλλοντος αναπαρίστατο
           μέσω πλέγματος}
  \label{fig:02_04_05:03}
\end{figure}

\begin{figure}\centering\vspace{1.5cm}
  \begin{subfigure}{\linewidth}
    \input{./figures/parts/02/chapters/04/sections/05/recoveries_sm0.tex}
  \end{subfigure}\\\vspace{2.2cm}%
  \begin{subfigure}{\linewidth}\hspace{1.0cm}
    \input{./figures/parts/02/chapters/04/sections/05/recoveries_sm5.tex}
  \end{subfigure}%
  \vspace{-1cm}
\caption{\small Χάρτες θερμότητας του αριθμού των επανεκκινήσεων των
         μεθόδων \texttt{x1}, \texttt{uf}, και \texttt{fm} ανά επίπεδο
         διαταραχών των μετρήσεων της πραγματικής σάρωσης $\sigma_R$ και
         διαφθοράς του χάρτη $\sigma_{\bm{M}}$. Ο οριζόντιος άξονας κάθε χάρτη
         θερμότητας αναφέρεται στο σφάλμα εκτίμησης προσανατολισμού
         $\Delta\hat{\theta} = \theta-\hat{\theta}$ της αρχικής εκτίμησης
         $\hat{\bm{p}}(\hat{x},\hat{y},\hat{\theta})$, ενώ ο κάθετος άξονας
         στο μέτρο του αρχικού σφάλματος εκτίμησης θέσης
         $\|\Delta \hat{\bm{l}}\|_2$, $\Delta\hat{\bm{l}} = (x-\hat{x}, y-\hat{y})$}
\label{fig:02_04_05:04}
\end{figure}


Τα σχήματα \ref{fig:02_04_05:10}, \ref{fig:02_04_05:11}, και
\ref{fig:02_04_05:12} απεικονίζουν αντίστοιχα τα ποσοστά επίτευξης του στόχου
(\ref{objective:02_04}) ως προς (α) τη συνιστώσα του προσανατολισμού ανά μονάδα
αρχικού σφάλματος προσανατολισμού και (β) τη συνιστώσα της θέσης, ανά μονάδα
αρχικού σφάλματος εκτίμησης (i) θέσης και (ii) προσανατολισμού.

\begin{figure}\centering
  \vspace{2cm}
  \input{./figures/parts/02/chapters/04/sections/05/orientation_improvement_percent_binned_curves.tex}
  \vspace{1.5cm}
  \caption{\small Οι καμπύλες εξέλιξης των ποσοστών επίτευξης του στόχου
           (\ref{objective:02_04}) ως προς τη συνιστώσα του προσανατολισμού
           συναρτήσει του μέτρου του αρχικού σφάλματος εκτίμησης
           προσανατολισμού για όλες τις διαμορφώσεις της πειραματικής
           διαδικασίας. Το διάγραμμα απαντάει στην ερώτηση: ``Πώς μεταβάλλεται
           το ποσοστό ικανοποίησης του στόχου (\ref{objective:02_04}) ως προς
           τη συνιστώσα του προσανατολισμού καθώς αυξάνει το αρχικό σφάλμα
           προσανατολισμού;"}
  \label{fig:02_04_05:10}
\end{figure}

\begin{figure}\centering
  \vspace{2cm}
  \input{./figures/parts/02/chapters/04/sections/05/position_improvement_percent_binned_curves.tex}
  \vspace{1.5cm}
  \caption{\small Οι καμπύλες εξέλιξης των ποσοστών επίτευξης του στόχου
           (\ref{objective:02_04}) ως προς τη συνιστώσα της θέσης συναρτήσει
           του μέτρου του αρχικού σφάλματος εκτίμησης θέσης για όλες τις
           διαμορφώσεις της πειραματικής διαδικασίας.  Το διάγραμμα απαντάει
           στην ερώτηση: ``Πώς μεταβάλλεται το ποσοστό ικανοποίησης του στόχου
           (\ref{objective:02_04}) ως προς τη συνιστώσα της θέσης καθώς αυξάνει
           το αρχικό σφάλμα θέσης;"}
  \label{fig:02_04_05:11}
\end{figure}


\begin{figure}\centering
  \vspace{2cm}
  \input{./figures/parts/02/chapters/04/sections/05/cross_position_improvement_percent_orientation_binned_curves.tex}
  \vspace{1.5cm}
  \caption{\small Οι καμπύλες εξέλιξης των ποσοστών επίτευξης του στόχου
           (\ref{objective:02_04}) ως προς τη συνιστώσα της θέσης συναρτήσει
           του μέτρου του αρχικού σφάλματος εκτίμησης προσανατολισμού για όλες
           τις διαμορφώσεις της πειραματικής διαδικασίας. Το διάγραμμα απαντάει
           στην ερώτηση: ``Πώς μεταβάλλεται το ποσοστό ικανοποίησης του στόχου
           (\ref{objective:02_04}) ως προς τη συνιστώσα της θέσης καθώς αυξάνει
           το αρχικό σφάλμα προσανατολισμού;"}
  \label{fig:02_04_05:12}
\end{figure}

Στο σχήμα \ref{fig:02_04_05:05} απεικονίζονται οι κατανομές των μέτρων των
σφαλμάτων στάσης όλων των αλγορίθμων για τις διάφορές τιμές των διαταραχών
μετρήσεων και διαφθοράς χάρτη. Στην πρώτη και τρίτη σειρά εμφανίζονται σε πλήρη
άποψη οι κατανομές για $\sigma_{\bm{M}} = 0.0$ m και $\sigma_{\bm{M}} = 0.05$ m
αντίστοιχα, ενώ στην δεύτερη και τέταρτη εμφανίζονται οι ίδιες κατανομές αλλά
εστιασμένες προς τις ελάχιστες παρατηρούμενες τιμές. Στα σχήματα
\ref{fig:appendix:02_04_05:01} και \ref{fig:appendix:02_04_05:02} του
παραρτήματος \ref{appendix:04:pos_orient_errors} απεικονίζονται οι κατανομές
των συνιστώντων σφαλμάτων θέσης και προσανατολισμού.


\begin{figure}\centering\vspace{2cm}
  \begin{subfigure}{\linewidth}\hspace{-1cm}
    \input{./figures/parts/02/chapters/04/sections/05/boxplots_pose_errors_sm0.tex}
  \end{subfigure}\\\vspace{3cm}%
  \begin{subfigure}{\linewidth}\hspace{-1cm}
    \input{./figures/parts/02/chapters/04/sections/05/boxplots_pose_errors_sm5.tex}
  \end{subfigure}%
  \vspace{1cm}
\caption{\small Οι κατανομές των σφαλμάτων εκτίμησης στάσης για κάθε αλγόριθμο
         με βάση την πειραματική διάταξη της ενότητας
         \ref{subsection:02_04_05:01}. Κάθε ορθογώνιο αντιπροσωπεύει τα
         στατιστικά $\approx 4.5$$\cdot$$10\texttt{e}$$+$$5$ ευθυγραμμίσεων, με
         την εξαίρεση των μεθόδων NDT-PSO και TEASER οι οποίες δοκιμάστηκαν
         $\approx 4.5$$\cdot$$10\texttt{e}$$+$$4$ φορές. Οι κουκκίδες
         αντιπροσωπεύουν ολικά μέσα σφάλματα εκτίμησης}
\label{fig:02_04_05:05}
\end{figure}


Τα σχήματα \ref{fig:02_04_05:06}, \ref{fig:02_04_05:07}, \ref{fig:02_04_05:08},
και \ref{fig:02_04_05:09} αναπαριστούν τα μέτρα των τελικών σφαλμάτων εκτίμησης
στάσης ως προς τα αρχικά σφάλματα εκτίμησης προσανατολισμού (οριζόντιος άξονας)
και θέσης (κάθετος). Συγκεκριμένα, στα πρώτα δύο σχήματα απεικονίζονται τα
τελικά σφάλματα για $\sigma_{\bm{M}} = 0.0$ m $\sigma_{\bm{M}} = 0.05$
αντίστοιχα, κατακερματισμένα σε ομάδες μέτρων σφάλματος εκτίμησης. Στα δύο
τελευταία σχήματα απεικονίζονται τα ίδια σφάλματα αλλά εστιασμένα ως προς τις
ελάχιστες τιμές τελικού σφάλματος εκτίμησης, με άνω όριο τον μέσο όρο σφαλμάτων
εκτίμησης στάσης όλων των αλγορίθμων, ανά επίπεδο διαφθοράς χάρτη.


\begin{figure}\vspace{1cm}\hspace{0.5cm}
  \input{./figures/parts/02/chapters/04/sections/05/caer_style_pose_errors_binned_sm0.tex}
  \vspace{1cm}
  \caption{\small Χάρτες θερμότητας των μέτρων των τελικών σφαλμάτων εκτίμησης
           στάσης συναρτήσει των αρχικών σφαλμάτων εκτίμησης προσανατολισμού
           $\Delta\hat{\theta}$ (στον οριζόντιο άξονα) και των μέτρων των
           αρχικών σφαλμάτων εκτίμησης θέσης $\|\Delta \hat{\bm{l}}\|_2$ (στον
           κάθετο άξονα) για όλα τα διενεργηθέντα πειράματα, ανά αλγόριθμο και
           ανά τυπική απόκλιση διαταραχών του φυσικού αισθητήρα, για
           $\sigma_{\bm{M}} = 0.0$ m}
  \label{fig:02_04_05:06}
\end{figure}

\begin{figure}\vspace{1cm}\hspace{0.5cm}
  \input{./figures/parts/02/chapters/04/sections/05/caer_style_pose_errors_binned_sm5.tex}
  \vspace{1cm}
  \caption{\small Χάρτες θερμότητας των μέτρων των τελικών σφαλμάτων εκτίμησης
           στάσης συναρτήσει των αρχικών σφαλμάτων εκτίμησης προσανατολισμού
           $\Delta\hat{\theta}$ (στον οριζόντιο άξονα) και των μέτρων των
           αρχικών σφαλμάτων εκτίμησης θέσης $\|\Delta \hat{\bm{l}}\|_2$ (στον
           κάθετο άξονα) για όλα τα διενεργηθέντα πειράματα, ανά αλγόριθμο και
           ανά τυπική απόκλιση διαταραχών του φυσικού αισθητήρα, για
           $\sigma_{\bm{M}} = 0.05$ m}
  \label{fig:02_04_05:07}
\end{figure}

\begin{figure}\vspace{2cm}\hspace{0.5cm}
  \input{./figures/parts/02/chapters/04/sections/05/caer_style_pose_errors_sm0.tex}
  \vspace{1cm}
  \caption{\small Χάρτες θερμότητας των μέτρων των τελικών σφαλμάτων εκτίμησης
           στάσης συναρτήσει των αρχικών σφαλμάτων εκτίμησης προσανατολισμού
           $\Delta\hat{\theta}$ (στον οριζόντιο άξονα) και των μέτρων των
           αρχικών σφαλμάτων εκτίμησης θέσης $\|\Delta \hat{\bm{l}}\|_2$ (στον
           κάθετο άξονα) για όλα τα διενεργηθέντα πειράματα, ανά αλγόριθμο και
           ανά τυπική απόκλιση διαταραχών του φυσικού αισθητήρα, εστιασμένοι
           στο διάστημα $[0, e_{\sigma_{\bm{M}}}^{\text{avg}}]$, όπου με
           $e_{\sigma_{\bm{M}}}^{\text{avg}}$ σημειώνεται ο μέσος όρος
           σφάλματος εκτίμησης στάσης όλων των μεθόδων, για κάθε επεξεργασθέν
           δείγμα, και κάθε τιμή τυπικής απόκλισης των διαταραχών που επιδρούν
           στις μετρήσεις του φυσικού αισθητήρα, για $\sigma_{\bm{M}} = 0.0$ m.
           Τιμές μέτρου σφάλματος εκτίμησης άνω του μέσου όρου σημειώνονται με
           μαύρο χρώμα}
  \label{fig:02_04_05:08}
\end{figure}

\begin{figure}\vspace{2cm}\hspace{0.5cm}
  \input{./figures/parts/02/chapters/04/sections/05/caer_style_pose_errors_sm5.tex}
  \vspace{1cm}
  \caption{\small Χάρτες θερμότητας των μέτρων των τελικών σφαλμάτων εκτίμησης
           στάσης συναρτήσει των αρχικών σφαλμάτων εκτίμησης προσανατολισμού
           $\Delta\hat{\theta}$ (στον οριζόντιο άξονα) και των μέτρων των
           αρχικών σφαλμάτων εκτίμησης θέσης $\|\Delta \hat{\bm{l}}\|_2$ (στον
           κάθετο άξονα) για όλα τα διενεργηθέντα πειράματα, ανά αλγόριθμο και
           ανά τυπική απόκλιση διαταραχών του φυσικού αισθητήρα, εστιασμένοι
           στο διάστημα $[0, e_{\sigma_{\bm{M}}}^{\text{avg}}]$, όπου με
           $e_{\sigma_{\bm{M}}}^{\text{avg}}$ σημειώνεται ο μέσος όρος
           σφάλματος εκτίμησης στάσης όλων των μεθόδων, για κάθε επεξεργασθέν
           δείγμα, και κάθε τιμή τυπικής απόκλισης των διαταραχών που επιδρούν
           στις μετρήσεις του φυσικού αισθητήρα, για $\sigma_{\bm{M}} = 0.05$
           m.  Τιμές μέτρου σφάλματος εκτίμησης άνω του μέσου όρου σημειώνονται
           με μαύρο χρώμα}
  \label{fig:02_04_05:09}
\end{figure}

Το σχήμα \ref{fig:02_04_05:13} απεικονίζει για τις τρεις διαμορφώσεις του FSMSM
και κάθε πειραματική διαμόρφωση τα ποσοστά των τελικών σφαλμάτων εκτίμησης
προσανατολισμού τα οποία έχουν μέτρο μικρότερο από $\gamma / 2^{\nu+1}$, για
$\nu = 0,1,\dots,\nu_{\max} = 5$.

\begin{figure}\centering
  \input{./figures/parts/02/chapters/04/sections/05/orientation_wrt_gamma.tex}
  \vspace{-0.5cm}
  \caption{\small Ποσοστά τελικών σφαλμάτων εκτίμησης προσανατολισμού των
           τριών διαμορφώσεων του FSMSM με μέτρο μικρότερο από $\gamma /
           2^{\nu+1}$, για $\nu = 0,1,\dots,\nu_{\max} = 5$, για όλες τις
           διαμορφώσεις τις πειραματικής διαδικασίας}
  \label{fig:02_04_05:13}
\end{figure}




%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Εξέταση και αξιολόγηση αποτελεσμάτων}
\label{subsection:02_04_05:03}

Με βάση τα πειραματικά αποτελέσματα, ξεκινώντας από το σχήμα
\ref{fig:02_04_05:01} παρατηρούμε πως τα ποσοστά επίτευξης του στόχου
(\ref{objective:02_04}) φθίνουν για τις εκδόσεις του ICP, με διαφορετικούς
βαθμούς καθώς αυξάνει το επίπεδο των διαταραχών που επιδρούν στις μετρήσεις του
φυσικού αισθητήρα. Ο PLICP είναι ο καλύτερος εκ των τριών εκδόσεων του ICP, ενώ
ο FastVGICP, ο οποίος, θεωρητικά, αποτελεί βελτίωση του FastGICP, εμφανίζει τα
χαμηλότερα ποσοστά επίτευξης του στόχου.  Σε αντίθεση ο NDT-PSO βελτιώνει
πράγματι τον NDT όταν ο χάρτης του περιβάλλοντος το αναπαριστά στην εντέλεια,
αλλά η διαφορά τους δεν εμφανίζει το ίδιο πρότυπο στην αντίθετη περίπτωση. Σε
σχέση με αυτές τις μεθόδους ο TEASER εμφανίζει τα μεγαλύτερα ποσοστά
περιπτώσεων όπου το σφάλμα εκτίμησης μειώθηκε, αλλά, όπως φαίνεται από τα
σχήματα \ref{fig:02_04_05:02} και \ref{fig:02_04_05:05}, αυτή η βελτίωση
γίνεται σε βάρος του χρόνου εκτέλεσης (ο οποίος ξεκινάει περίπου από το ένα
δευτερόλεπτο και καταλήγει σχεδόν στα επτά δευτερόλεπτα), και χωρίς σημαντικές
μειώσεις στο τελικό σφάλμα εκτίμησης. Τα ποσοστά επίτευξης του στόχου
(\ref{objective:02_04}) που εμφανίζει ο TEASER είναι, παρ' όλα αυτά, υψηλά,
καθώς το σχήμα \ref{fig:02_04_05:01} είναι ποιοτικό ως προς το τελικό σφάλμα
εκτίμησης: η μείωση του σφάλματος μίας εκτίμησης συνεισφέρει το ίδιο στο
ποσοστό επίτευξης του στόχου είτε μία μέθοδος το μείωσε κατά $10^{-4}$
$(\text{m}^2 + \text{rad}^2)^{1/2}$ είτε κατά $10^{-1}$. Επιπρόσθετα, τα
ποσοστά επίτευξης του στόχου από τον TEASER είναι εύρωστα υπό την έννοια της
διατήρησης του υψηλού τους επιπέδου κατά μήκος των επιπέδων διαταραχών των
μετρήσεων του φυσικού αισθητήρα. Τούτων λεχθέντων, η μέθοδος \texttt{x1}
εμφανίζει υψηλότερα ποσοστά επίτευξης του στόχου (\ref{objective:02_04}) από
τον TEASER όταν $\sigma_{\bm{M}} = 0.0$ m, και συγκρίσιμα όταν $\sigma_{\bm{M}}
= 0.05$ m. Οι μέθοδοι \texttt{uf} και \texttt{fm} καταφέρνουν να μειώσουν το
αρχικό σφάλμα εκτίμησης σε περισσότερες περιπτώσεις από τις άλλες μεθόδους, για
κάθε επίπεδο διαταραχής των μετρήσεων του φυσικού αισθητήρα και κάθε επίπεδο
διαφθοράς του χάρτη, ενώ τα ποσοστά τους εξαρτώνται από το αρχικό σφάλμα
εκτίμησης σε μικρότερο βαθμό από κάθε άλλη μέθοδο (σχήματα
\ref{fig:02_04_05:10}-\ref{fig:02_04_05:12}). Η ισχύς της πρώτης πρότασης (με
την εξαίρεση όπου $\sigma_R = 0.01$ m και $\sigma_{\bm{M}} = 0.0$, όπου οι
μέθοδοι PLICP, \texttt{x1}, \texttt{uf}, και \texttt{fm} είναι ισοδύναμες ως
προς τον αριθμό στάσεων των οποίων το σφάλμα μειώθηκε και τη συνολική μείωση
του σφάλματος εκτίμησης) φαίνεται με μεγαλύτερη ευκρίνεια στα αριστερά
διαγράμματα των σχημάτων \ref{fig:02_04_05:01_circles_sm0} και
\ref{fig:02_04_05:01_circles_sm5}, όπου ο οριζόντιος άξονας καταγράφει τον
συνολικό αριθμό στάσεων εισόδου των οποίων το σφάλμα μειώθηκε ως συνέπεια της
εφαρμογής της κάθε μεθόδου υπό δοκιμή, και ο κάθετος τη συνολική μείωση του
σφάλματος εκτίμησης.

Σε αυτά τα σχήματα παρατηρούμε πως οι μέθοδοι \texttt{uf} και \texttt{fm}
μείωσαν το σφάλμα περισσότερων εκτιμήσεων στάσης από όλες τις υπόλοιπες
μεθόδους, και πως επέφεραν τις μεγαλύτερες μειώσεις σφάλματος ως προς αυτές τις
εκτιμήσεις, για κάθε επίπεδο διαταραχών μετρήσεων και διαφθοράς χάρτη. Η
μέθοδος \texttt{x1} τις ακολουθεί από κοντά όντας υποδεέστερη (α) της PLICP ως
προς τη συνολική μείωση σφάλματος όταν $\sigma_R = \{0.01, 0.03\}$ m και
$\sigma_{\bm{M}} = 0.0$ m, και (β) της TEASER ως προς τον συνολικό αριθμό
εκτιμήσεων των οποίων το σφάλμα μειώθηκε όταν $\sigma_R \geq 0.03$ m και
$\sigma_{\bm{M}} = 0.05$ m. Παρ' όλα αυτά, στο δεξιό γράφημα του σχήματος
\ref{fig:02_04_05:01_circles_sm5} παρατηρούμε πως η \texttt{x1} εμφάνισε
μικρότερη μέση αύξηση του σφάλματος εκτίμησης από την TEASER\footnote{Λόγω του
αριθμού των επαναλήψεων των πειραμάτων των NDT-PSO και TEASER (ο οποίος
οφείλεται στον αυξημένο χρόνο εκτέλεσης τους), τα στατιστικά τους στα σχήματα
\ref{fig:02_04_05:01_circles_sm0} και \ref{fig:02_04_05:01_circles_sm5} είναι
ανηγμένα ως προς τον ονομαστικό αριθμό επαναλήψεων $E=10$.} για τις περιπτώσεις
όπου το σφάλμα εκτίμησης αυξήθηκε. Σε αυτό το γράφημα οι μέθοδοι \texttt{uf}
και \texttt{fm} φαίνεται ότι εμφάνισαν τη δεύτερη μικρότερη μέση αύξηση
σφάλματος μετά την \texttt{x1}. Στο ομόλογο διάγραμμα του σχήματος
\ref{fig:02_04_05:01_circles_sm0} παρατηρούμε πως οι δύο αυτές μέθοδοι
εμφανίζουν τη μεγαλύτερη μέση αύξηση του σφάλματος εκτίμησης για τις εκτιμήσεις
εκείνες των οποίων το σφάλμα δεν κατάφεραν να μειώσουν, με τις τιμές αυτές να
φθίνουν καθώς αυξάνει το επίπεδο διαταραχών των μετρήσεων του φυσικού
αισθητήρα, αν και ο \texttt{fm} εμφανίζει τη μικρότερη μέση αύξηση από όλες τις
μεθόδους υπο δοκιμή όταν $\sigma_R = 0.01$ m. Ένας τρόπος για την εξάλειψη
αυτών των αυξήσεων θα ήταν η σύγκριση της τιμής της μετρικής CAER πριν την
ευθυγράμμιση μετρήσεων με εικονικές σαρώσεις με αυτήν μετά από την
ευθυγράμμιση, ώστε η στάση εξόδου να τεθεί στην τιμή της στάσεως εισόδου στην
περίπτωση που η δεύτερη τιμή της CAER βρεθεί μεγαλύτερη από την πρώτη.

Ως προς τους χρόνους εκτέλεσης: οι υλοποιήσεις όλων των μεθόδων εκτελούνται σε
πραγματικό χρόνο,\footnote{Η έννοια του πραγματικού χρόνου στα συμφραζόμενα των
προσθετικών μεθόδων επί κυρίων μεθόδων παρακολούθησης της στάσης ενός
κινούμενου οχήματος του πεδίου εφαρμογής \ref{scope} αναφέρεται στην απαίτηση η
προσθετική μέθοδος να επεξεργάζεται μία προς μία κάθε έξοδο της κυρίας μεθόδου.
Συνεπώς εξαρτάται από το ρυθμό με τον οποίο η τελευταία παράγει εξόδους.  Στον
MCL, για παράδειγμα, αυτός ο ρυθμός είναι ευμετάβλητος, και εξαρτάται από την
ταχύτητα του οχήματος, καθώς είναι δυνατόν να τεθούν κατώφλια μεταβολής της
εκτίμησης της θέσης και του προσανατολισμού του οχήματος (μέσω οδομετρίας) για
την εκκίνηση της επεξεργασίας των εισόδων του. Σε κάθε περίπτωση, στα
συμφραζόμενα της παρούσας διατριβής ορίζουμε ως εκτέλεση σε πραγματικό χρόνο
την εκτέλεση σε αυστηρά λιγότερο από το μισό του ενός δευτερολέπτου.}
εξαιρέσει των NDT-PSO και TEASER, οι οποίες, στην συγκεκριμένη υλοποίηση,
χρησιμοποιώντας τέσσερα επεξεργαστικά νήματα (τα οποία σημειώνουμε ότι ίσως δεν
είναι διαθέσιμα σε πραγματικές συνθήκες), κατέγραψαν χρόνους άνω του ενός
δευτερολέπτου (σχήμα \ref{fig:02_04_05:02}). Για τη μεν πρώτη μέθοδο, η
εκτέλεση εμφανίζει ντετερμινιστικό χρόνο, ενώ για τη δεύτερη μεταβαλλόμενο και
ανάλογο της τυπικής απόκλισης των διαταραχών που επιδρούν στις μετρήσεις του
φυσικού αισθητήρα. Ο χρόνος εκτέλεσης των τριών όψεων του FSMSM εξαρτάται σε
μεγάλο βαθμό από τον αριθμό των εικονικών σαρώσεων που συλλαμβάνει η καθεμία
(σχήμα \ref{fig:02_04_05:03}), και συνεπώς από τον χρόνο που απαιτείται για τον
υπολογισμό τους. Η \texttt{fm} είναι ισοδύναμη με την \texttt{uf} ως προς τον
αριθμό των υπολογιζόμενων εικονικών σαρώσεων όμως, λόγω του μικρότερου χρόνου
εκτέλεσης της αρχής λειτουργίας της (σχήμα
\ref{fig:02_04_02:exec_times_all_rotations_default}), η πρώτη εμφανίζει
χαμηλότερο ολικό χρόνο εκτέλεσης. Η μέθοδος \texttt{x1} εμφανίζει γενικά
υψηλότερο αριθμό απαιτητέων εικονικών σαρώσεων, κυρίως λόγω του αριθμού των
επανεκκινήσεων της μεθόδου (σχήμα \ref{fig:02_04_05:04}), ο οποίος οφείλεται
στη μη ικανοποίηση του κριτηρίου τερματισμού της---από την οποία παρατήρηση
συμπεραίνουμε ότι σε χαμηλά επίπεδα διαταραχών η \texttt{x1} εμφανίζει
υψηλότερα σφάλματα εκτίμησης σε σχέση με τις \texttt{uf} και \texttt{fm}. Το
ίδιο παρατηρείται και μέσω των κατανομών του ολικού σφάλματος εκτίμησης, στο
σχήμα \ref{fig:02_04_05:05}.

Από το σχήμα \ref{fig:02_04_05:04} συμπεραίνουμε πως για τις μεθόδους
\texttt{uf} και \texttt{fm} ο αριθμός επανεκκινήσεων εξαρτάται κυρίως από την
απόσταση ανάμεσα στην πραγματική και την εκτιμώμενη θέση του αισθητήρα (το
οποίο φαίνεται από τα πειραματικά αποτελέσματα ευκρινέστερα στο άνω σκέλος του
σχήματος, όπου ο αριθμός των επανεκκινήσεων όταν $\|\Delta \hat{\bm{l}}\|_2
\approx \sqrt{2}\cdot\overline{\delta}_{xy}$ είναι μεγαλύτερος από αυτόν σε
κάθε άλλη περίπτωση), ενώ, εν αντιθέσει, για τη μέθοδο \texttt{x1} εξαρτάται
επιπρόσθετα και από το σφάλμα εκτίμησης προσανατολισμού (παρατηρήστε πως σε μία
στενή γειτονιά γύρω από τον πραγματικό προσανατολισμό του αισθητήρα υπάρχει
έλλειψη επανεκκινήσεων).

Στο σχήμα \ref{fig:02_04_05:10} παρατηρείται πως το ποσοστό ικανοποίησης του
στόχου (\ref{objective:02_04}) ως προς τη συνιστώσα του προσανατολισμού
\begin{itemize}
  \item μειώνεται για τις μεθόδους PLICP, NDT, NDT-PSO, FastGICP, και FastVGICP
  \item αυξάνει για τις μεθόδους TEASER και \texttt{x1}
  \item παραμένει αμετάβλητο για τις μεθόδους \texttt{uf} και \texttt{fm}
\end{itemize}
καθώς αυξάνει το αρχικό σφάλμα εκτίμησης προσανατολισμού. Ταυτόχρονα οι
τελευταίες δύο μέθοδοι καταγράφουν τα υψηλότερα ποσοστά ικανοποίησης του στόχου
ως προς τη συνιστώσα του προσανατολισμού ανάμεσα σε όλες τις υπό δοκιμή
μεθόδους, για όλα τα επίπεδα διαταραχής των μετρήσεων του φυσικού αισθητήρα και
διαφθοράς χάρτη.

Στο σχήμα \ref{fig:02_04_05:11} παρατηρείται πως το ποσοστό ικανοποίησης του
στόχου (\ref{objective:02_04}) ως προς τη συνιστώσα της θέσης αυξάνει για όλες
τις υπο δοκιμή μεθόδους καθώς αυξάνει το αρχικό σφάλμα εκτίμησης θέσης. Αυτό
είναι βεβαίως αναμενόμενο: όσο αυξάνει το αρχικό σφάλμα εκτίμησης θέσης τόσο
είναι ευκολότερη η μείωσή του. Αντιθέτως η μείωσή του είναι τόσο δυσκολότερη
όσο πιο μικρό είναι το σφάλμα εκτίμησης θέσης. Σε χαμηλά επίπεδα σφάλματος
θέσης οι μέθοδοι TEASER, \texttt{uf}, και \texttt{fm} είναι συγκρίσιμες, ενώ
όσο αυξάνει το σφάλμα εκτίμησης θέσης οι τελευταίες δύο εμφανίζουν τα υψηλότερα
ποσοστά ικανοποίησης του στόχου ανάμεσα σε όλες τις υπό δοκιμή μεθόδους, για
όλα τα επίπεδα διαταραχής των μετρήσεων του φυσικού αισθητήρα και διαφθοράς
χάρτη. Η μέθοδος \texttt{x1} υπερτερεί εν γένει της TEASER για τιμές
αρχικού σφάλματος εκτίμησης θέσης πάνω από ένα κατώφλι σφάλματος θέσης, το οποίο
είναι συνάρτηση του επιπέδου διαταραχών των μετρήσεων του αισθητήρα και της
διαφθοράς του χάρτη.

Το μεγαλύτερο ενδιαφέρον, όμως, εμφανίζει η επίδραση του αρχικού σφάλματος
εκτίμησης προσανατολισμού στο τελικό ποσοστό ικανοποίησης του στόχου
(\ref{objective:02_04}) ως προς τη συνιστώσα της θέσης (σχήμα
\ref{fig:02_04_05:12}). Εδώ παρατηρούμε πως

\begin{itemize}
  \item οι μέθοδοι \texttt{uf} και \texttt{fm} είναι οι πιο εύρωστες και οι πιο
        ακριβείς για κάθε επίπεδο διαταραχών μετρήσεων του φυσικού αισθητήρα
        και διαφθοράς του χάρτη
  \item η μέθοδος \texttt{x1} είναι εύρωστη αλλά λιγότερο ακριβής από (α) την
        TEASER σε χαμηλές τιμές αρχικού σφάλματος εκτίμησης προσανατολισμού και
        (β) από την PLICP σε χαμηλά επίπεδα διαταραχών των μετρήσεων του φυσικού
        αισθητήρα όταν ο χάρτης είναι διεφθαρμένος
  \item οι μέθοδοι PLICP, NDT, NDT-PSO, FastGICP, FastVGIP, και TEASER δεν είναι
        εύρωστες ως προς το ποσοστό ικανοποίησης του στόχου
        (\ref{objective:02_04}) ως προς τη συνιστώσα της θέσης καθώς αυξάνει το
        αρχικό σφάλμα εκτίμησης προσανατολισμού
\end{itemize}

Ως προς τα ολικά τελικά σφάλμα εκτίμησης στάσης (σχήμα \ref{fig:02_04_05:05})
παρατηρούμε πως οι τρεις όψεις του FSMSM εμφανίζουν χαμηλότερα σφάλματα ως προς
το μέσο όρο, τη μέγιστη τιμή τους, τη διάμεση τιμή, και το εύρος της κατανομής
τους γύρω από αυτήν σε σχέση με τους PLICP, NDT, NDT-PSO, FastGICP, FastVGICP,
και TEASER, για κάθε επίπεδο διαταραχών των μετρήσεων του φυσικού αισθητήρα
όταν $\sigma_{\bm{M}} = 0.0$ m. Το ίδιο παρατηρείται και όταν $\sigma_{\bm{M}}
= 0.05$ m, με την εξαίρεση της μέγιστης και διάμεσης τιμής, και του εύρους της
κατανομής των σφαλμάτων (α) των \texttt{uf} και \texttt{fm} όταν $\sigma_R =
0.01$ m, και (β) της \texttt{x1} για $\sigma_R \leq 0.05$ m. Σε αυτές τις
περιπτώσεις η μέθοδος PLICP εμφανίζει ελαφρά χαμηλότερες τιμές σφαλμάτων
εκτίμησης στάσης, όμως, λόγω της θέσης της μέσης τιμής των σφαλμάτων της εκτός
του ενδοτεταρτημοριακού εύρους (interquartile range---IQR), συμπεραίνουμε πως η
PLICP εξάγει έναν αρκούντως μεγάλο αριθμό από εξωκείμενες τιμές σφαλμάτων
εκτίμησης στάσης (outliers). Οι κατανομές των τελευταίων αναπαριστώνται
ευκρινέστερα συναρτήσει των αρχικών συνθηκών σφάλματος ανά συνιστώσα θέσης και
προσανατολισμού στα σχήματα \ref{fig:02_04_05:06} και \ref{fig:02_04_05:07}.

Οι χάρτες θερμότητας αυτών των σχημάτων μάς ενημερώνουν για την αντίθεση
ανάμεσα στις εξωκείμενες τιμές της PLICP και των τριών όψεων της FSMSM
παρατηρώντας πως η χρωματική αναπαράσταση των σφαλμάτων των τελευταίων είναι
λιγότερο σκούρη (οι τιμές εκτίμησης σφάλματος εκτείνονται από χαμηλές σε υψηλές
τιμές σε αντίστροφη αναλογία με τη φωτεινότητα των χρωμάτων) σε σχέση με αυτήν
της PLICP καθώς αυξάνεται η τυπική απόκλιση των διαταραχών που επιδρούν στις
μετρήσεις του φυσικού αισθητήρα. Παράλληλα, σε αυτά τα διαγράμματα διακρίνεται
το πώς επιδρά η αύξηση των αρχικών σφαλμάτων θέσης και προσανατολισμού στο
τελικό σφάλμα εκτίμησης στάσης. Για τις τρεις όψεις της μεθόδου FSMSM τα
σφάλματα εκτίμησης στάσης εξαρτώνται αποκλειστικά από τη συνιστώσα θέσης, όπως
και για τη μέθοδο TEASER. Άλλες μέθοδοι εξαρτώνται από το αρχικό σφάλμα
εκτίμησης προσανατολισμού (NDT-PSO και FastVGICP, με την τελευταία σε
μεγαλύτερο βαθμό από την πρώτη), ή από κανένα από τα δύο (PLICP, NDT,
FastGICP). Τα ίδια συμπεράσματα συνάγονται και για τη σχέση των τελικών
συνιστώντων σφαλμάτων εκτίμησης από τις αρχικές συνθήκες μετατόπισης για τις
τιμές σφαλμάτων υπό του συνολικού μέσου όρου σφάλματος (σχήματα
\ref{fig:02_04_05:08} και \ref{fig:02_04_05:09}).

Στο σχήμα \ref{fig:02_04_05:13} παρατηρείται πως τα ποσοστά των τελικών
σφαλμάτων προσανατολισμού των τριών όψεων της μεθόδου FSMSM με μέτρο υπό του
ορίου $\gamma / 2^{\nu+1}$ εξαρτώνται από το επίπεδο των διαταραχών που
επιδρούν στις πραγματικές μετρήσεις όταν ο χάρτης ανταποκρίνεται πλήρως στο
αναπαριστώμενο περιβάλλον, αλλά αυτή η αναλογία παύει να υφίσταται για τις
μεθόδους \texttt{uf} και \texttt{fm} στην αντίθετη περίπτωση.
