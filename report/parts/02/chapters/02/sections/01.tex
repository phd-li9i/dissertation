Ο στόχος του κεφαλαίου είναι η εφεύρεση μεθόδων μείωσης του σφάλματος εκτίμησης
της στάσης ενός ρομπότ κινητής βάσης του πεδίου εφαρμογής \ref{scope}, η οποία
εκτίμηση είναι αποτέλεσμα της διεργασίας του φίλτρου σωματιδίων βάσει των
μετρήσεων ενός αισθητήρα δισδιάστατων μετρήσεων απόστασης τύπου lidar. Πιο
συγκεκριμένα επιζητούμε τη λύση του προβλήματος \ref{prob:02_02:the_problem}
με βάση την παραδοχή \ref{assumption:02_02_01:01} και τα επακόλουθα
\ref{corollary:02_02_01:01} και \ref{corollary:02_02_01:02}. Οι παραδοχές
του εν λόγω σύνθετου προβλήματος είναι οι συνθήκες αυτόνομους πλοήγησης
του κεφαλαίου \ref{part:02:chapter:01}, και οι αιτίες έρευνας επί αυτού
είναι αυτές της ενότητας \ref{subsection:02_01_05:02}.

\begin{bw_box}
\begin{customproblem}{Π1}
  \label{prob:02_02:the_problem}
  Έστω ένα ρομπότ κινητής βάσης του πεδίου εφαρμογής \ref{scope}, ικανό να
  κινείται στο επίπεδο $x-y$ εξοπλισμένο με έναν οριζόντια τοποθετημένο
  αισθητήρα lidar μετρήσεων δύο διαστάσεων που εκπέμπει $N_s$ ακτίνες. Έστω
  επίσης ότι τα ακόλουθα είναι διαθέσιμα ή ευσταθούν:
  \begin{itemize}
    \item Ο χάρτης $\bm{M}$ του περιβάλλοντος στο οποίο κινείται το ρομπότ
    \item Μια δισδιάστατη μέτρηση $\mathcal{S}_R$, που λαμβάνεται από
          την---άγνωστη και αναζητούμενη---στάση $\bm{p}(\bm{l},\theta)$,
          $\bm{l} = (x,y)$
    \item Μια εκτίμηση της θέσης του αισθητήρα
          $\hat{\bm{p}}(\hat{\bm{l}}, \hat{\theta})$ στο σύστημα αναφοράς του
          χάρτη, όπου $\hat{\bm{l}} = (\hat{x}, \hat{y})$ είναι σε μία γειτονιά
          του $\bm{l}$
  \end{itemize}
\end{customproblem}
Τότε ο στόχος είναι να μειωθεί το μέτρο του σφάλματος στάσης του αισθητήρα
$\bm{e}(\bm{p}, \hat{\bm{p}}) \triangleq \bm{p}- \hat{\bm{p}}$ από την αρχική
του τιμή
\begin{align}
  \|\bm{e}(\bm{p}, \hat{\bm{p}})\|_2 = ((x- \hat{x})^2 + (y- \hat{y})^2 + (\theta- \hat{\theta})^2)^{1/2}
  \label{eq:pose_error_def}
\end{align}
βελτιώνοντας την εκτίμηση της στάσης του αισθητήρα σε
$\hat{\bm{p}}^\prime(\hat{x}^\prime, \hat{y}^\prime, \hat{\theta}^\prime)$ έτσι ώστε
\begin{align}
  \|\bm{e}(\bm{p}, \hat{\bm{p}}^\prime)\|_2 < \|\bm{e}(\bm{p}, \hat{\bm{p}})\|_2
  \tag{$\ast$}
  \label{obj:the_objective}
\end{align}
\end{bw_box}
Υποθέτοντας ότι η στάση του αισθητήρα σε σχέση με το σύστημα αναφοράς του
ρομπότ είναι γνωστή, η διόρθωση της εκτίμησης της στάσης του αισθητήρα στο
σύστημα αναφοράς του χάρτη είναι ίση με το διόρθωση της εκτίμησης της στάσης
του ρομπότ σε σχέση με το ίδιο σύστημα αναφοράς. Ένα παράδειγμα μιας συνήθους
συνθήκης του προβλήματος \ref{prob:02_02:the_problem} απεικονίζεται στο σχήμα
\ref{fig:02_02:the_problem}. Η εκτίμηση της στάσης $\hat{\bm{p}}$
παρέχεται εξωτερικά από ένα σύστημα εντοπισμού στην περίπτωση της
παρακολούθησης της στάσης (εδώ το φίλτρο σωματιδίων), ή ως υπόθεση στάσης στην
περίπτωση του προβλήματος εύρεσης της στάσης του ρομπότ βάσει καθολικής
αβεβαιότητος.

\begin{figure}[]\centering
  \input{./figures/parts/02/chapters/02/sections/01/problem.tex}
  \caption{\small Μια επί της αρχής τυπική συνθήκη εντοπισμού: Η πραγματική
           στάση του ρομπότ είναι $\bm{p}$ αλλά η εκτίμησή της
           $\hat{\bm{p}}^\prime$ είναι μετατοπισμένη ως προς τη θέση και τον
           προσανατολισμό. Ο ρυθμός των μεταβολών του τμήματος του
           περιβάλλοντος που περιβάλλεται με κόκκινο χρώμα είναι μεγαλύτερος
           από εκείνον του τμήματος που περιβάλλεται με πράσινο}
  \label{fig:02_02:the_problem}
\end{figure}


\begin{bw_box}
  \begin{assumption}
    \label{assumption:02_02_01:01}
    Για τη λύση του προβλήματος \ref{prob:02_02:the_problem} θεωρούμε ότι το
    σύστημα εκτίμησης και παροχής της στάσης του αισθητήρα αποστάσεων είναι το
    φίλτρο σωματιδίων.
  \end{assumption}
\end{bw_box}

\begin{bw_box}
  \begin{corollary}
    \label{corollary:02_02_01:01}
    Συνέπεια της παραδοχής \ref{assumption:02_02_01:01} είναι ότι τα
    συμφραζόμενα της επίλυσης του προβλήματος \ref{prob:02_02:the_problem}
    είναι εκείνα της εύρεσης της στάσης του ρομπότ βάσει περιορισμένης
    αβεβαιότητος (pose tracking).
  \end{corollary}
\end{bw_box}

\begin{bw_box}
  \begin{corollary}
    \label{corollary:02_02_01:02}
    Συνέπεια του επακόλουθου \ref{corollary:02_02_01:01} είναι ότι η επίλυση
    του προβλήματος πρέπει να αναζητηθεί κατά τη διάρκεια πλοήγησης, και με
    χρόνο εκτέλεσης που να συμβαδίζει με το ρυθμό ανανέωσης εκτιμήσεων στάσης
    που παρέχει η βασική μέθοδος εκτίμησης στάσης.
  \end{corollary}
\end{bw_box}

Για την επίλυση του εν λόγω προβλήματος εμβαθύνουμε στη βιβλιογραφία του
φίλτρου σωματιδίων (\ref{subsec:01_01_02_3}), και τη βιβλιογραφία της ελάττωσης
του σφάλματος του. Αρχικά αναζητούμε μία λύση του προβλήματος εντός του
μηχανισμού του φίλτρου: δεδομένου ότι σε κάθε υπόθεσή (ένα διακριτό
``σωματίδιο") του κωδικοποιείται ένα βαθμωτό μέγεθος της ακρίβειας εκτίμησής
της, σκεφτόμαστε ορθολογικά και συμπεραίνουμε ότι, θεωρητικά, η επιλογή
υποθέσεων μεγαλύτερου δείκτη ακριβείας για την εξαγωγή της εκτίμησης του
φίλτρου οφείλει να εμφανίζει χαμηλότερα σφάλματα εκτίμησης στάσης. Το
περιεχόμενο αυτής της συλλογιστικής βρίσκεται στην ενότητα
\ref{subsection:02_02_03:01}.

Στη συνέχεια, δεδομένου ότι οι πιθανοτικές προσεγγίσεις εκτίμησης της στάσης
ενός ρομπότ φέρουν εγγενώς ένα σφάλμα εκτίμησης λόγω των θορύβων μέτρησης και
συστήματος που υποθέτουν, δοκιμάζουμε την άρμωση μίας τεχνικής της
βιβλιογραφίας στην έξοδο του φίλτρου, η οποία στη βιβλιογραφία προκαλεί το
σύνθετο σύστημα να εμφανίζει χαμηλότερα σφάλματα σε σχέση με εκείνα του
φίλτρου: την ευθυγράμμιση μετρήσεων του αισθητήρα αποστάσεων με σαρώσεις χάρτη
(ενότητα \ref{subsec:01_01_02_6}). Η συλλογιστική και το περιεχόμενο της εν
λόγω τεχνικής παρουσιάζονται στην ενότητα \ref{subsection:02_02_03:02}.

Έπειτα παρατηρούμε ότι η εκτίμηση-έξοδος του συστήματος που αποτελείται από την
αλυσίδα του φίλτρου σωματιδίων και της μεθόδου ευθυγράμμισης είναι μία εκτίμηση
για την οποία το φίλτρο (α) δεν είναι ενημερωμένο, και (β) υποθέτοντας ότι
εμφανίζει χαμηλότερο σφάλμα από αυτό της εκτίμησης του ίδιου του φίλτρου, το
τελευταίο θα ωφελούτο από την εισαγωγή της στον πληθυσμό του. Βάσει ανεπάρκειας
των διαθέσιμων στη βιβλιογραφία μεθόδων ανατροφοδότησης αυτής της εκτίμησης στο
φίλτρο σωματιδίων, προτείνουμε μία μέθοδο ανάδρασης που ελαττώνει τα σφάλματα
εκτίμησης, και που ταυτόχρονα είναι εύρωστη σε αποτυχίες τις μεθόδου
ευθυγράμμισης.  Η εν λόγω συλλογιστική βρίσκεται στην ενότητα
\ref{subsection:02_02_03:03}.

Στην ενότητα \ref{subsection:02_02_03:04} παρουσιάζουμε το σύστημα που
περιλαμβάνει όλες τις παραπάνω συνιστώσες μείωσης του σφάλματος εκτίμησης, οι
οποίες ελέγχονται στην πράξη ως προς την ευστάθειά της θεωρητικής τους
συλλογιστικής στην ενότητα \ref{section:02_02_04}. Τέλος, στην ενότητα
\ref{section:02_02_05} παρουσιάζουμε τα συμπεράσματα της μελέτης μας, και τις
αιτίες για περαιτέρω έρευνα στο πεδίο της ευθυγράμμισης δισδιάστατων μετρήσεων
αισθητήρα lidar με σαρώσεις χάρτη. Η επόμενη ενότητα προσφέρει την επισκόπηση
της βιβλιογραφίας, η οποία συμπληρώνεται με επιπρόσθετες αναφορές στις
επιμέρους υποενότητες της ενότητας \ref{section:02_02_03}.
