Η έρευνα που παρουσιάζεται στο παρόν κεφάλαιο αντλεί τις πηγές της από τις
αιτίες περαιτέρω έρευνας του προηγούμενου κεφαλαίου, όπως αυτές διατυπώθηκαν
στην τελευταία του ενότητα. Στο παρόν κεφάλαιο επιζητούμε το σχεδιασμό και
την ανάπτυξη μεθόδου ευθυγράμμισης πραγματικών με εικονικές σαρώσεις η οποία
λειτουργεί (α) χωρίς τον υπολογισμό αντιστοιχίσεων ανάμεσα στις ακτίνες των
εισόδων της, (β) με ``μικρό" σύνολο ρυθμιζόμενων παραμέτρων, και (γ) με
επίδοση ως προς το σφάλμα στάσης τουλάχιστον ισάξια με την καλύτερη μέθοδο
ευθυγράμμισης μέσω αντιστοιχίσεων.

Ερευνώντας τη σχετική βιβλιογραφία ανακαλύψαμε την παντελή έλλειψη μεθόδων που
ικανοποιούν ταυτόχρονα τις παραπάνω απαιτήσεις, τις οποίες θεωρήσαμε ως
κρίσιμης σημασίας για τον στόχο της εκτίμησης της στάσης ενός οχήματος του
πεδίου εφαρμογής \ref{scope}. Για αυτόν τον λόγο επεκτείναμε την έρευνά μας σε
κλάδους διαφορετικούς από αυτόν της ρομποτικής, ώστε, σκεπτόμενοι και δρώντας
ως μηχανικοί, να μεταφράσουμε μεθόδους της ευρύτερης βιβλιογραφίας στα
συμφραζόμενα του προβλήματός μας, και να τις μεταγγίσουμε σε συστήματα που το
επιλύουν.

Σε αυτό το κεφάλαιο παρουσιάζουμε την προσαρμογή μίας μεθόδου από τον κλάδο της
υπολογιστικής όρασης για την επίλυση του προβλήματος της εύρεσης της στάσης
ενός ρομπότ στο δισδιάστατο επίπεδο. Πιο συγκεκριμένα θα ασχοληθούμε με την
επίλυση του προβλήματος βάσει \textit{καθολικής} αβεβαιότητος. Ο λόγος για τον
οποίο δεν συνεχίζουμε σε αυτό το σημείο την επίλυση του προβλήματος βάσει
πεπερασμένης αβεβαιότητος (όπως στο προηγούμενο κεφαλαίο) είναι η επιθυμία
δοκιμής της υπόθεσης \ref{hypothesis:02_03:01} \textit{επί της αρχής}:

\begin{customhypothesis}{Υ4}
\label{hypothesis:02_03:01}
  Υπάρχει μέθοδος ευθυγράμμισης πραγματικών με εικονικές σαρώσεις που δεν
  βασίζεται στον υπολογισμό αντιστοιχίσεων για την επίλυση του προβλήματος
  ευθυγράμμισης, η οποία εμφανίζει ισάξια επίδοση με την καλύτερη μέθοδο
  ευθυγράμμισης πραγματικών με εικονικές σαρώσεις που χρησιμοποιεί τον
  υπολογισμό αντιστοιχίσεων.
\end{customhypothesis}

Αυτό σημαίνει ότι, σε αυτό το προκαταρκτικό στάδιο, επιλέγουμε ο χρόνος
εκτέλεσης της λύσης να μην αποτελεί κριτήριο αξιολόγησης---κάτι απαιτητέο στο
πρόβλημα βάσει πεπερασμένης αβεβαιότητος, δεδομένου ότι η επίλυση του πρέπει να
γίνεται σε πραγματικό χρόνο ως προς το ρυθμό εκτίμησης. Για αυτόν το λόγο
εκμεταλλευόμαστε την Παρατήρηση \ref{remark:01_01_02_02:02} και προτείνουμε μία
λύση στο πρόβλημα εντοπισμού της στάσης ενός ρομπότ κινητής βάσης του πεδίου
εφαρμογής \ref{scope}, βάσει καθολικής αβεβαιότητος, και μέσω ευθυγράμμισης
πραγματικών με εικονικές σαρώσεις, η οποία ικανοποιεί τις απαιτήσεις της πρώτης
παραγράφου του παρόντος κεφαλαίου.

Κατά τη διάρκεια προκαταρκτικής έρευνας επί των ικανοτήτων της μεθόδου που
παρουσιάζεται σε αυτό το κεφάλαιο καταλήξαμε στο συμπέρασμα ότι:

\begin{claim}
\label{claim:02_03:01}
  Μία ικανή συνθήκη για την αφαίρεση του μηχανισμού υπολογισμού αντιστοιχίσεων
  είναι η αντικατάστασή του από αναλυτικές και κλειστής μορφής λύσεις του
  προβλήματος. Εκτιμούμε ότι μία αναγκαία συνθήκη για την ανάπτυξή αυτών των
  λύσεων είναι η περιοδικότητα των σαρώσεων, δηλαδή η πανοραμικότητα του
  γωνιακού εύρους των πραγματικών και εικονικών σαρώσεων.
\end{claim}

Αποτελεί ανοιχτό ερώτημα εάν η τελευταία συνθήκη είναι αναγκαία ή απλά ικανή.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Στόχοι του κεφαλαίου και δομή}
  \label{section:02_03_01}
  \input{./parts/02/chapters/03/sections/01.tex}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Σχετική βιβλιογραφία}
  \label{section:02_03_02}
  \input{./parts/02/chapters/03/sections/02.tex}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Μεθοδολογία εκτίμησης}
  \label{section:02_03_03}
  \input{./parts/02/chapters/03/sections/03.tex}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Πειραματική αξιολόγηση}
  \label{section:02_03_04}
  \input{./parts/02/chapters/03/sections/04.tex}

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\section{Συμπεράσματα και περαιτέρω έρευνα}
  \label{section:02_03_05}
  \input{./parts/02/chapters/03/sections/05.tex}
