Ο όρος ``ρομποτική κινητής βάσης" αναφέρεται σε ρομπότ τα οποία έχουν τη
δυνατότητα κίνησης στο περιβάλλον τους, σε αντίθεση με εκείνα των οποίων η βάση
είναι πακτωμένη σε μία συγκεκριμένη θέση του χώρου. Ως εκ τούτου η έρευνα αυτού
του τομέα ασχολείται με όλα εκείνα τα προβλήματα που απορρέουν ή είναι δυνατόν
να προκυψουν λόγω της κίνησης ενός ρομπότ από μία θέση σε μία άλλη.


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Θεμελιώδεις λειτουργίες}
\label{subsec:01_01_01_1}

Το πρόβλημα της πλοήγησης διακρίνεται σε βαθμούς αυτονομίας. Κάθε επόμενη
βαθμίδα αυτονομίας αφομοιώνει μία ανεξάρτητη μεταβλητή προηγούμενης βαθμίδας ως
μία προς υπολογισμό, την οποία εξαρτά από τον αρχικό στόχο. Η αυτονομία
πλοήγησης ξεκινάει από την τυχαία κίνηση στο χώρο με εντολές κίνησης
υπολογιζόμενες από το ρομπότ, στην παρακολούθηση προκαθορισμένων τροχιών,
ύστερα στην αυτόνομη χάραξη τροχιών προς προκαθορισμένους στόχους και την
αυτόνομη παρακολούθηση των τροχιών, και καταλήγει στην αυτόνομη πλοήγηση με
αυτόνομη επιλογή σημείων-στόχων.

Κοιτώντας την μη-τετριμμένη αυτόνομη πλοήγηση από το επίπεδο της επιφάνειας
απαιτείται κατ' ελάχιστον η γνώση δύο μεταβλητών: του στόχου προς τον οποίο το
ρομπότ θα κινηθεί και της τρέχουσας θέσης του. Αυτές οι αθώες μεταβλητές
ανοίγουν την πόρτα σε ένα σύμπαν προβλημάτων μερικών από των οποίων τη λύση
αποπειράται η παρούσα διατριβή.

Για τον ακριβή προσδιορισμό ενός σημείου στο φυσικό χώρο απαιτείται αυτός ο
χώρος να φέρει σύστημα συντεταγμένων, και κατά συνέπεια να είναι μετρικός.
Έπειτα, με γνώμονα την ασφάλεια του ρομπότ και του περιβάλλοντός του, το ρομπότ
πρέπει να έχει γνώση των κατειλημμένων και μη σημείων από εμπόδια σε αυτό το
σύστημα. Από αυτές τις αιτίες προκύπτει η ανάγκη για την αναπαράσταση του
περιβάλλοντος με τη μορφή μετρικού χάρτη. Εν γένει το σύστημα συντεταγμένων και
ο χάρτης θα πρέπει να εφευρεθούν επί τούτου για κάθε περιβάλλον καθώς στη
γενική περίπτωση τα αρχιτεκτονικά σχέδια χώρων δεν είναι γνωστά. Από αυτή την
απαίτηση προκύπτει το πρόβλημα του SLAM (Simultaneous Localisation and
Mapping), δηλαδή της ταυτόχρονης κατασκευής χάρτη και εύρεσης της στάσης ενός
ρομπότ σε αυτόν.

Κατά συνέπεια η γνώση μιας οποιασδήποτε θέσης στο φυσικό χώρο μεσολαβείται από
τη γνώση της στο χάρτη του, στο οικείο του σύστημα αναφοράς. Δεδομένου του
χάρτη ενός χώρου ένα ρομπότ μπορεί να προσδιορίσει τη θέση του σε αυτόν
χρησιμοποιώντας τους αισθητήρες του, αντιπαραβάλλοντας μετρήσεις από αυτούς με
μοντελοποιημένες (και κατά συνέπεια εικονικές) μετρήσεις από κάποια
υπόθεση-εκτίμηση για τη θέση του στο χάρτη. Το πρόβλημα της εύρεσής της θέσης
ενός ρομπότ στο χάρτη είναι θεμελιώδους σημασίας στη ρομποτική κινητής βάσης,
και διακρίνεται σε τριών ειδών προβλήματα (σχήμα
\ref{fig:localisation_problems_pie}):

\begin{itemize}
  \item Εύρεση της θέσης βάσει καθολικής αβεβαιότητας (Global Localisation)
  \item Εύρεση και παρακολούθηση της θέσης βάσει περιορισμένης αβεβαιότητας
        (Pose Tracking)\footnote{Η έννοια της παρακολούθησης στα συμφραζόμενα
        της ρομποτικής του πεδίου εφαρμογής \ref{scope} είναι συνώνυμη με την
        έννοια της παρατήρησης στα συμφραζόμενα του ελέγχου.}
  \item Ανίχνευση απαγωγής ρομπότ και εύρεση της νέας θέσης του (Kidnapped Robot
        Problem)
\end{itemize}

\begin{gg_box}
\begin{remark}
  Λόγω της Παραδοχής \ref{ass:01_01} η θέση του ρομπότ δεν είναι μετρήσιμη
  αλλά παρατηρήσιμη.
  \label{remark:observable}
\end{remark}
\end{gg_box}

\begin{figure}\centering
  \vspace{-1cm}
  \input{./figures/parts/01/chapters/01/sections/01/localisation_problems_pie.tex}
  \vspace{-2cm}
  \caption{\small Κατάτμηση του προβλήματος της εύρεσης θέσης σε κατηγορίες και
           τα ποσοστά έρευνας σε αυτές \cite{Panigrahi2021}}
  \label{fig:localisation_problems_pie}
\end{figure}

Στο μεγαλύτερό της μέρος η παρούσα διατριβή εστιάζει στα δύο πρώτα προβλήματα,
των οποίων η λύση απαιτείται στην πράξη σε κάθε σύστημα με πεδίο εφαρμογής
\ref{scope} που ικανοποιεί την Παραδοχή \ref{ass:01_01}.

Δεδομένης της γνώσης του χάρτη του περιβάλλοντος στο οποίο κινείται ένα ρομπότ
κινητής βάσης, της αρχικής και της επιθυμητής του θέσης, ενός αλγορίθμου
παρακολούθησης της θέσης του (pose tracking), και αισθητήρων για την αντίληψη
του περιβάλλοντος, στη γενικότερή του μορφή, το πρόβλημα της αυτόνομης πλοήγησης
είναι επιλύσιμο. Για την επίλυσή του απαιτούνται δύο μέθοδοι:

\begin{itemize}
  \item Ένας αλγόριθμος χάραξης μονοπατιού που συνδέει την αρχική με την τελική
        του θέση (Path Planning)
  \item Ένας ελεγκτής κίνησης του ρομπότ για την παρακολούθηση του παραπάνω
        μονοπατιού (Motion Controller)
\end{itemize}


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Πηγές και κύριοι τρόποι αντίληψης του περιβάλλοντος}
\label{subsec:01_01_01_2}

Η επιτυχής λύση του προβλήματος της αυτόνομης πλοήγησης προϋποθέτει την ύπαρξη
και χρήση εξωδεκτικών αισθητήρων. Χωρίς αυτούς τα προβλήματα των οποίων η λύση
είναι αναγκαία για την αυτόνομη πλοήγηση (κατασκευή χάρτη, εύρεση και
παρακολούθηση της θέσης του ρομπότ) δεν είναι επιλύσιμα. Για την αντίληψη των
ορίων (επιφάνειες-εμπόδια) του περιβάλλοντος χρησιμοποιούνται αισθητήρες με
ποικίλα χαρακτηριστικά, ανάλογα με τα χαρακτηριστικά του περιβάλλοντος και
την αντικειμενική επιδίωξη της χρήσης ρομπότ κινητής βάσης. Όσο τα χρόνια
περνούσαν και η τεχνολογία υλικών εκλεπτυνόταν, μαζί της εξελίσσονταν και
οι αλγόριθμοι που στοχεύουν στη λύση των παραπάνω προβλημάτων, οξύνοντας την
ακρίβεια εκτίμησης της αναπαράστασης του περιβάλλοντος χώρου και της θέσης ενός
ρομπότ σε αυτό, ή παρέχοντας περισσότερη και πλουσιότερη πληροφορία για το
περιβάλλον.

Τα πρώτα χρόνια της ρομποτικής χρησιμοποιούνταν αισθητήρες υπερήχων (sonar),
εκκινώντας από την ανίχνευση εμποδίων στη γειτονιά ενός ρομπότ. Η τεχνολογία
ήταν εκεί λόγω εκτεταμένης χρήσης τους σε στρατιωτικές επιχειρήσεις, και το
κόστος τους ήταν χαμηλό. Η αρχή λειτουργίας τους βασίζεται στην εκτίμηση
αποστάσεων προς τα γύρω εμπόδια μέσω της μέτρησης του χρόνου εκπομπής υπερήχων
προς και ανάκλασης από αυτά. Αν και χρησιμοποιούνται μέχρι και σήμερα, η χρήση
τους περιορίζεται στην ανίχνευση αντικειμένων σε χαμηλές αποστάσεις λόγω της
αδρής λεπτομέρειας των μετρήσεών τους, το περιορισμένο τους γωνιακό πεδίο
όρασης, και το εγγενές πρόβλημα της αμφισημίας των μετρήσεών τους λόγω των
πολλαπλών διαδοχικών ενδεχόμενων ανακλάσεων του ήχου σε τρίτες επιφάνειες.

Την ίδια αρχή λειτουργίας εκμεταλλεύονται οι αισθητήρες lidar (σύντμηση των
λέξεων \textit{li}ght και ra\textit{dar} ή αλλιώς Light Detection and Ranging),
οι οποίοι χρησιμοποιούν, αντί για ήχο, φως υπέρυθρης, ορατής, ή υπεριώδους
ακτινοβολίας. Διακρίνονται σε αισθητήρες που αποτυπώνουν αποστάσεις σε εμπόδια
του περιβάλλοντός τους σε ένα επίπεδο (δισδιάστατες μετρήσεις) ή σε πολλαπλά
επίπεδα γύρω από αυτό (τρισδιάστατες μετρήσεις). Οι αισθητήρες lidar υστερούν
σε κόστος, μέγεθος, και συχνότητα μετρήσεων σε σχέση με τους αισθητήρες
υπερήχων, αλλά εμφανίζουν σημαντικά μεγαλύτερη αναλυτικότητα και εύρος όρασης
(έως $360^\circ$), τόσο γωνιακά όσο και ακτινικά, και απαράμιλλη ακρίβεια
μετρήσεων, η οποία μπορεί να φτάσει την τάξη των μερικών εκατοστών. Η διαφορά
της ακρίβειάς των μετρήσεών τους ως προς την κατασκευή χάρτη με τη χρήση τους
αποτυπώνεται στο σχήμα \ref{fig:sonar_lidar_map}.

\begin{figure}\centering
  \includegraphics[scale=0.5]{./figures/parts/01/chapters/01/sections/01/sonar_lidar_map.png}
  \caption{\small Αριστερά: δισδιάστατος χάρτης από μετρήσεις αισθητήρα τύπου
           sonar. Δεξιά: χάρτης του ίδιου χώρου από μετρήσεις αισθητήρα τύπου
           lidar σε δύο διαστάσεις \cite{Qi2020}. Τα χρωματισμένα περιγράμματα
           περικλείουν περιοχές τις οποίες ο αισθητήρας sonar απέτυχε να
           χαρτογραφήσει με πιστότητα προς το πραγματικό περιβάλλον. Είναι
           πρόδηλο πως ο χάρτης που παρήχθη μέσω αισθητήρα lidar εμφανίζει
           μεγαλύτερη πιστότητα ως προς το περιβάλλον από αυτόν που παρήχθη
           μέσω αισθητήρα sonar}
  \label{fig:sonar_lidar_map}
\end{figure}

Η ανάπτυξη της τεχνολογίας αισθητήρων εικόνας και η βελτίωση της ποιότητάς τους
τούς κατέστησε και πηγές εξωδεκτικών μετρήσεων στη ρομποτική. Το σημαντικό τους
προτέρημα είναι η χρωματική πληροφορία του περιβάλλοντος, το μεγάλο οριζόντιο
και κάθετο εύρος όρασής τους, και ο υψηλός ρυθμός ανανέωσης των μετρήσεών τους.
Η εφεύρεση των αισθητήρων εικόνας και βάθους (RGBD, ή η χρήση στερεοειδών
συστημάτων) εισάγει την επιπρόσθετη πληροφορία κατάληψης σημείων στον
τρισδιάστατο χώρο από εμπόδια, αλλά ταυτόχρονα επιφέρει χαμηλότερες συχνότητες
ανανέωσης αξιοποιήσιμης πληροφορίας λόγω του αυξημένου όγκου της χωρικής πλέον
πληροφορίας. Λόγω του μεγάλου όγκου πληροφορίας που φέρουν απαιτούν
αντίστοιχους υπολογιστικούς πόρους, οι οποίοι στα πλαίσια του πεδίου εφαρμογής
\ref{scope} ενδέχεται να μην είναι διαθέσιμοι. Σε αντίθεση με τους
προηγούμενους αισθητήρες εξαρτώνται από τις συνθήκες φωτισμού του χώρου στον
οποίον λειτουργούν και συνεπώς η ποιότητα των μετρήσεων είναι ευμετάβλητη. Σε
σχέση με τους αισθητήρες lidar εμφανίζουν σημαντικά περιορισμένο γωνιακό εύρος
όρασης, ακρίβεια μετρήσεων που φθίνει τετραγωνικά σε σχέση με την απόσταση
μέτρησης (αντί για γραμμικά όπως στους αισθητήρες lidar), και περιοχές μη
αξιοποιήσιμων μετρήσεων λόγω σκιών (occlusions) που παράγονται ως συνέπεια της
αρχής λειτουργίας τους \cite{Mallick2014}. Η διαφορά της ακρίβειάς των
μετρήσεών τους ως προς την κατασκευή χάρτη με τη χρήση τους αποτυπώνεται στο
σχήμα \ref{fig:rgbd_lidar_map}.

\begin{figure}\centering
  \includegraphics[scale=0.5]{./figures/parts/01/chapters/01/sections/01/rgbd_lidar_map.png}
  \caption{\small Αριστερά: δισδιάστατος χάρτης από μετρήσεις αισθητήρα τύπου
           RGBD προβεβλημένες στο οριζόντιο επίπεδο. Δεξιά: χάρτης του ίδιου
           χώρου από μετρήσεις αισθητήρα τύπου lidar σε δύο διαστάσεις
           \cite{Oliver2012}. Οι κόκκινες γραμμές αναπαριστούν το πραγματικό
           περιβάλλον}
  \label{fig:rgbd_lidar_map}
\end{figure}

Οι αισθητήρες τύπου lidar, λόγω της μεγάλης τους μετρητικής ακρίβειας, της
πυκνής τους γωνιακής δειγματοληψίας, του ικανού ρυθμού ανανέωσης μετρήσεων, του
ευρύτατου πεδίου οράσεώς τους, του μέτριου κόστους τους, και του γεγονότος ότι
ο όγκος των μετρήσεών τους είναι κατά κύριο λόγο επεξεργάσιμος σε πραγματικό
χρόνο (απαιτητέο από την επίλυση της πλειονότητας των προβλημάτων της ενότητας
\ref{subsec:01_01_01_1}),---οι αισθητήρες τύπου lidar έχουν προκριθεί στη θέση
των αισθητήρων εκ των ων ουκ άνευ όσο αφορά σε εφαρμογές αυτόνομους πλοήγησης,
κατασκευής χάρτη, και εύρεσης της θέσης ενός ρομπότ, στο πεδίο εφαρμογής
\ref{scope} που ικανοποιούν την Παραδοχή \ref{ass:01_01}. Οι ίδιες αρετές τούς
έχουν καταστήσει ηγέτες στην ευρύτερη αγορά αισθητήρων για ρομποτικές εφαρμογές
όπου επιζητείται επιπρόσθετη αντίληψη που να υπηρετεί σκοπούς αυτονομίας (σχήμα
\ref{fig:lidar_share}).


\begin{figure}\centering
  \input{./figures/parts/01/chapters/01/sections/01/lidar_share.eps_tex}
  \caption{\small Αριστερά: κατάτμηση της αγοράς αισθητήρων στην
           αυτοκινητοβιομηχανία \cite{Sighencea2021}. Μέση: πωλήσεις αισθητήρων
           lidar σε εκατομμύρια δολλάρια κατά έτος \cite{statista1}. Δεξιά:
           προβολή της κατάτμησης της αγοράς αισθητήρων και πωλήσεις σε
           δισεκατομμύρια δολλάρια το έτος 2027 \cite{statista2}}
  \label{fig:lidar_share}
\end{figure}


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Τρέχουσα κατάσταση και Προκλήσεις}
\label{subsec:01_01_01_3}

Τα θεμελιακά προβλήματα που απορρέουν από απαιτήσεις αυτόνομης πλοήγησης,
δηλαδή η κατασκευή χάρτη, η εύρεση και παρακολούθηση της θέσης ενός ρομπότ στο
χώρο, καθώς και η ίδια η αυτόνομη πλοήγηση, θεωρούνται σήμερα λυμένα στο πεδίο
εφαρμογής \ref{scope} με τη χρήση αισθητήρων lidar. Για την ακρίβεια αυτό που
θεωρείται λυμένο είναι το πρόβλημα \textit{επί της αρχής}: δηλαδή ότι υπάρχουν
αναγκαίες συνθήκες υπό τις οποίες η λύση κάθε προβλήματος είναι εφικτή. Η
αφαίρεση κάποιων από αυτές τις συνθήκες και η έρευνα με γνώμονα την ευρωστία
στη μετέπειτα κατάσταση αποτελεί πρόκληση για κάθε μελλοντική λύση.

Επιπρόσθετα η λύση κάθε προβλήματος δεν είναι απαραίτητα ``βέλτιστη".
Παράδειγμα αποτελεί το πεδίο του εντοπισμού της θέσης ενός ρομπότ όπου, λόγω
της Παρατήρησης \ref{remark:observable}, η εκτίμηση για τη θέση του φέρει ένα
αναπόφευκτο σφάλμα (λόγω μετρητικού θορύβου και σφαλμάτων μοντελοποίησης και
λύσης).  H ανάγκη για πρόσθετη ή υψηλή ακρίβεια, αν και πάντα ευπρόσδεκτη, δεν
ανήκει στις αυστηρές απαιτήσεις των ρομποτικών εφαρμογών, εκτός από αυτές της
βιομηχανίας.  Στις τελευταίες, ωστόσο, λόγω της ανάγκης για αυστηρές
προδιαγραφές και υψηλή ακρίβεια, η αυτονομία ενός οχήματος είτε αποφεύγεται
(η χειροκίνητη πλοήγηση καθιστά περιττό τον εντοπισμό της θέσης του) είτε,
όπου υιοθετείται, αντικαθίσταται από εξωτερικές και δαπανηρές υποδομές λόγω των
διακυβευμάτων που υπάρχουν στα βιομηχανικό πλαίσια \cite{Vasiljevic2016a}. Σε
αυτά τα πλαίσια αποτελεί πρόκληση η μείωση των σφαλμάτων εκτίμησης της θέσης
ενός ρομπότ, καθώς μικρότερα σφάλματα σημαίνουν περισσότερο γόνιμο έδαφος για
την περαιτέρω αυτοματοποίηση διαδικασιών, και την διεύρυνση υιοθέτησης
ρομποτικών οχημάτων από τη βιοτεχνία/βιομηχανία.
