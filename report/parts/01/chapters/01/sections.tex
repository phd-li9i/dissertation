Η ρομποτικη ειναι η επιστήμη της αντίληψης και του χειρισμού του φυσικού κόσμου
μέσω συσκευών που ελέγχονται από υπολογιστές \cite{thrun2005probabilistic}.  Ως
επιστήμη συμβάλλεται από τους κλάδους του αυτομάτου ελέγχου, της επιστήμης των
υπολογιστών, των μαθηματικών, και ως πράξη από την επιστήμη της φυσικής, της
τεχνολογίας υλικών, της τεχνολογίας λογισμικού, και της ηλεκτρονικής. Το φυσικό
αντικείμενο της ρομποτικής είναι το ρομποτ: μία τεχνητή σύνθεση αντλούσα
πληροφορίες από το φυσικό περιβάλλον μέσω αισθητήριων συσκευών, επενεργούσα σε
αυτό μέσω φυσικών δυνάμεων, αποτελούμενη κατ' ελάχιστον από κινητήρες,
τερματικά, υπολογιστικά συστήματα, λογισμικό, και πηγή ενέργειας. Η μορφή της
χρήσης των ρομπότ είναι πρόσθετική:\footnote{προσθετικός: ο διατεθειμένος να
προσθέση, ο παρέχων πρόσθετον δύναμιν \cite{liddell_scott}} πολλαπλασιάζουν τις
επιχειρησιακές ενέργειες του ανθρώπου διαιρώντας την απαιτούμενη προσπάθεια για
την επίτευξη των σκοπών του και κατανέμοντάς την σε μη ανθρώπινους δράστες της
βούλησής του.  Στη σημερινή εποχή επικουρούν, συνεργούν, ή επιχειρούν εξ
ολοκλήρου στους τομείς της κατασκευής, πλανητικής εξερεύνησης, γεωργίας,
απομακρυσμένης ιατρικής πράξης, μεταφοράς αγαθών και ανθρώπων, συνεχούς
απογραφής αγαθών σε αποθήκες, απολύμανσης χώρων, και αλλού.  Σκοπός του
ανθρώπου όσο αφορά στα ρομπότ είναι (α) η αντικατάστασή του ατόμου του από αυτά
με στόχο την απελευθέρωσή του από τα τετριμμένα, χρονοβόρα, ή επικίνδυνα έργα
τα οποία έχει αυτοεπωμιστεί και (β) η ανάπτυξη τους ώστε να αποκτήσει τη
δυνατότητα να πατήσει στους ώμους γιγάντων με στόχο τη δικές του επιδιώξεις. Η
επιταχυνόμενη, εξαπλούμενη, και θεμελιωμένη χρήση της αυτοματικής λογικής που
γέννησε τη ρομποτική έχει εκτρέψει αυτές τις αντικειμενικές επιδιώξεις με
αποτέλεσμα την αυτονόμηση τους: ο οριακός σκοπός της αυτοματοποίησης είναι
σήμερα η παράδοση των διαδικασιών που εμπλέκουν οργανικά τον άνθρωπο στον κόσμο
των αυτοματοποιημάτων.

Προς το παρόν, και σε συνάφεια με το πεδίο εφαρμογής της παρούσας διατριβής,
το περιεχόμενο αντικείμενο της ρομποτικής ταξινομείται σε τέσσερις τάξεις:

\begin{itemize}
  \item ρομπότ των οποίων το σώμα μπορεί να κινηθεί στο χώρο ως μία μονάδα εξ
        ολοκλήρου (ρομποτική κινητής βάσης) ή ρομπότ των οποίων μόνο μέρη έχουν
        τη δυνατότητα κίνησης στο χώρο (π.χ. βραχίονες)
  \item ρομπότ τα οποία δρουν αυτόνομα, χωρίς την ανάγκη για είσοδο από
        άνθρωπο (π.χ. αυτόνομη οδήγηση) ή ρομπότ των οποίων η δράση ορίζεται
        από ανθρώπινες εντολές (π.χ. ως μέσα εξουδετέρωσης εκρηκτικών
        μηχανισμών). Αυτή η τάξη διακρίνεται σε βαθμίδες αυτονομίας
        \cite{Beer2014}
  \item ρομπότ τα οποία έχουν τη δυνατότητα κίνησης στη γη, τον αέρα, ή τη
        θάλασσα
  \item ρομπότ εσωτερικού ή εξωτερικού χώρου
\end{itemize}

Το πεδίο εφαρμογής της παρούσας διατριβής είναι η \textit{ρομποτική αυτόνομης
επίγειας κινητής βάσης εσωτερικού χώρου}. Πιό συγκεκριμένα: το μεγαλύτερο μέρος
της διατριβής αφορά στην επίλυση προβλημάτων των οποίων η εξάρτηση από το βαθμό
αυτονομίας είναι αδιάφορη, ενώ σε όλες τις συνθήκες προϋποτίθεται ότι το
ρομπότ επιχειρεί εντός κλειστού (από όλες τις έξι πλευρές) χώρου. Η τελευταία
προϋπόθεση-παραδοχή είναι κύριας σημασίας:

\begin{remark}
Ο περιβάλλον χώρος είναι επιδεκτικός αίσθησης ως πλήρως οριοθετημένος, και κάθε
πληροφορία που αποτελεί είσοδο (ή προϊόν επεξεργασίας της) των υπολογιστικών
συστημάτων του ρομπότ προέρχεται αποκλειστικά από αυτόν και από την επίδραση
του ρομπότ με αυτόν---: το σύστημα ρομποτ-περιβάλλων χώρος είναι κλειστό.
\end{remark}

Σκοπός της διατριβής είναι η επίλυση τρέχοντων προβλημάτων που απαντώνται τόσο
στην ερευνητική βιβλιογραφία όσο και στην ερευνητική πράξη. Σημείο εκκίνησής της
είναι η έρευνα πάνω στην αυτόνομη πλοήγηση στην πράξη. Από εκεί, βάσει μίας
κρίσιμης παρατήρησης, ξεκινάει να εστιάζει στο πρόβλημα της εύρεσης της στάσης
ενός ρομπότ στο χώρο, με βάσει παραδοχές και περιορισμούς που προσδιορίζονται
από πραγματικές συνθήκες και επιδιώξεις και ποικίλουν ανάλογα με αυτές. Σε αυτό
το κεφάλαιο ορίζεται η ρομποτική κινητής βάσης (), η τρέχουσα κατάσταση της (),
και έννοιες απαραίτητες για το κυρίως περιεχόμενο της διατριβής.



\section{Ρομποτική κινητής βάσης}
\input{./parts/01/chapters/01/01.mobile_robotics.tex}

\section{Τρέχουσα κατάσταση}
\input{./parts/01/chapters/01/02.current_affairs.tex}

\section{Απαραίτητες έννοιες}
\input{./parts/01/chapters/01/03.concepts.tex}
