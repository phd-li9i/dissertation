Σχετικά με την αξία ενός συνδυασμού global και local planner που αφορά στις
μετρικές αξιολόγησης ενός \textbf{global planner} του, κάνουμε τις εξής
υποθέσεις. Η αξία ενός συνδυασμού είναι:
\begin{itemize}
  \item υψηλότερη όσο πιο σύντομο είναι ένα σχέδιο μονοπατιού---ένα ρομπότ που
        το διασχίζει σε σταθερή ταχύτητα χρειάζεται λιγότερο χρόνο για να φτάσει
        από την αρχική στάση στην τελική
  \item υψηλότερη όσο υψηλότερη είναι η ανάλυση του σχεδιασθέντος
        μονοπατιού---όσο πιο λεπτομερής είναι η ανάλυση ενός σχεδίου τόσο
        περισσότερο πιο πιθανό είναι να υπάρχει ένας (υπο)στόχος εντός του
        ορίζοντα του τοπικού χάρτη κόστους, και τόσο πιο ομαλή μπορεί να είναι
        η διαδρομή
  \item υψηλότερη όσο πιο ομαλό είναι το σχεδιασθέν μονοπάτι---όσο πιο ομαλό
        είναι το μονοπάτι τόσο πιο πιθανό είναι ότι το ρομπότ χρειάζεται
        λιγότερο χρόνο για να διασχίσει τη διαδρομή από την αρχική στάση μέχρι
        τη στάση-στόχο (η πιστή τήρηση του συνολικού σχεδίου είναι θέμα του
        ελεγκτή κίνησης ως προς το πόσο κατάλληλο θεωρεί το μονοπάτι προς
        ακολούθηση και πόσο εφικτό)
  \item τόσο υψηλότερη όσο μεγαλύτερη είναι η μέση ελάχιστη απόστασή του από τα
        εμπόδια του χάρτη---ώστε οι συγκρούσεις με εμπόδια να είναι λιγότερο
        πιθανό να συμβούν
  \item υψηλότερη όσο μεγαλύτερη είναι η συνολική ελάχιστη απόστασή του
        μονοπατιού από τα εμπόδια σε ένα χάρτη σε όλα τα πειράματα και τις
        προσομοιώσεις, και
  \item χαμηλότερη όσο πιο μεγάλη είναι η διακύμανση της τιμή κάθε
        μετρικής---έτσι ώστε ο μηχανικός μπορεί να υπολογίζει στην αξιοπιστία
        του
\end{itemize}


Σχετικά με την αξία ενός συνδυασμού global και local planner που αφορά στις
μετρικές αξιολόγησης ενός \textbf{local planner} του, κάνουμε τις εξής
υποθέσεις. Η αξία ενός συνδυασμού είναι:

\begin{itemize}
  \item χαμηλότερη όσο υψηλότερος είναι ο μέσος αριθμός των ματαιωμένων
        αποστολών κατά το σύνολο των πειραμάτων και προσομοιώσεων
  \item χαμηλότερη όσο υψηλότερος είναι ο μέσος αριθμός ανακτήσεων με περιστροφή
        που εκτελέστηκαν
  \item χαμηλότερη όσο υψηλότερος είναι ο μέσος αριθμός εκτελούμενων
        εκκαθαρίσεων χαρτών κόστους
  \item χαμηλότερη όσο υψηλότερος είναι ο μέσος αριθμός των αποτυχιών διαδρομής
        που παρουσιάζονται
  \item χαμηλότερη όσο υψηλότερος είναι ο σχετικός αριθμός αποτυχιών διαδρομής,
        και
  \item χαμηλότερη όσο πιο μεγάλη είναι η διακύμανση των τιμών της κάθε μετρικής
\end{itemize}


Όπως είναι προφανές όλες οι παραπάνω μετρικές είναι ανεξάρτητες από την
επιτυχία ή την αποτυχία των συνδυασμών των αλγορίθμων κατασκευής μονοπατιών και
ελεγκτών κίνησης στην επίτευξη της στάσης-στόχου $\bm{p}_G$ από την αρχική
$\bm{p}_0$: περιλαμβάνονται στον υπολογισμό της αξίας του συνδυασμού τους
ανεξάρτητα από το αν ο εν λόγω συνδυασμός απέτυχε να ολοκληρώσει όλες τις
αποστολές.


Σχετικά με την αξία ενός συνδυασμού global και local planner που αφορά στις
μετρικές αξιολόγησης του \textbf{συνδυασμού} τους, κάνουμε τις εξής
υποθέσεις. Η αξία ενός συνδυασμού είναι:

\begin{itemize}
  \item χαμηλότερη όσο μεγαλύτερη είναι η μέση απόκλιση των πραγματικών
        διαδρομών που ακολούθησε το ρομπότ ως αποτέλεσμα της δράσης του ελεγκτή
        κίνησης από τα μονοπάτια που ο αλγόριθμος κατασκευής μονοπατιών σχεδίασε
        για να ακολουθήσει
  \item τόσο μικρότερη όσο μεγαλύτερη είναι η μέση συνολική απόκλιση των πρώτων
        από τα δεύτερα
  \item τόσο χαμηλότερη όσο μεγαλύτερη είναι η μέση απόσταση Frechet των πρώτων
        από τα δεύτερα
  \item τόσο υψηλότερη όσο χαμηλότερος είναι ο χρόνος διαδρομής από την αρχική
        προς την τελική-επιθυμητή στάση
  \item υψηλότερη όσο μικρότερη σε μήκος είναι η πραγματική διαδρομή που
        ακολούθησε το ρομπότ
  \item χαμηλότερη όσο λιγότερο ομαλές είναι οι πραγματικές διαδρομές που
        ακολούθησε το ρομπότ
  \item υψηλότερη όσο μεγαλύτερη είναι η μέση ελάχιστη απόσταση του ρομπότ από
        τα εμπόδια του χάρτη
  \item υψηλότερη όσο μεγαλύτερη είναι η συνολική ελάχιστη απόσταση του ρομπότ
        από τα εμπόδια σε έναν χάρτη σε όλες τις προσομοιώσεις και τα πειράματα,
        και
  \item χαμηλότερη όσο πιο μεγάλη η διακύμανση της τιμής της κάθε μετρικής
\end{itemize}

Οι παραπάνω μετρικές εξαρτώνται από την επιτυχία ή την αποτυχία του συνδυασμού
των global και local planner στην επίτευξη της πλοήγησης στην στάση-στόχο και,
επομένως, δεν θα συμπεριληφθούν στον υπολογισμό της τιμής ενός συνδυασμού εάν ο
συνδυασμός αυτός απέτυχε να πλοηγηθεί μέχρι την επιθυμητή στάση για κάθε
προσομοίωση που συνέβη κάτι τέτοιο.
